# -*- mode: mandoku-view; -*-
#+TITLE: 林蕙堂全集
#+DATE: 2015-08-25 00:28:43.729097
#+PROPERTY: ID KR4f0018
#+PROPERTY: BASEEDITION WYG    
#+PROPERTY: JUAN 提要
<pb:KR4f0018_WYG_000-1a>¶
欽定四庫全書　　　　集部七¶
　林蕙堂全集　　　　　　别集類六　(國朝/)¶
　　提要¶
　　　　(臣/)等謹案林蕙堂全集二十六巻¶
　　　國朝呉綺撰綺有嶺南風物記已著録王方岐¶
　　　　作綺小傳稱所著有亭臯集藝香詞林蕙堂¶
　　　　文集諸編綺没之後其子夀潛蒐訪遺稿合¶
　　　　而編之此本一巻至十二巻為四六即所謂¶
<pb:KR4f0018_WYG_000-1b>¶
　　　　林蕙堂集也十三巻至二十二巻為詩即所¶
　　　　謂亭皋集也二十三巻至二十五巻為詩餘¶
　　　　即所謂藝香詞也二十六巻則以所作南曲¶
　　　　附焉¶
　　　國初以四六名者推綺及宜興陳維崧二人均¶
　　　　原出徐庾維崧泛濫于初唐四傑以雄博見¶
　　　　長綺則出入于樊南諸集以秀逸擅勝章藻¶
　　　　功與友人論四六書曰呉園次班香宋艷接¶
<pb:KR4f0018_WYG_000-2a>¶
　　　　僅短兵陳其年陸海潘江末猶強弩其論頗¶
　　　　公然異曲同工未易定其甲乙其詩則才華¶
　　　　富艷瓣香在玉溪樊川之間詩餘亦頗擅名¶
　　　　有紅豆詞人之號以所作有把酒囑東風種¶
　　　　出雙紅豆句也所作院本如嘯秋風繡平原¶
　　　　之類當時多被管弦以各有别本單行故僅¶
　　　　以散曲九闋綴之集末統而觀之鴻篇鉅製¶
　　　　固未足抗跡古人而跌宕風流亦可謂一時¶
<pb:KR4f0018_WYG_000-2b>¶
　　　　才士矣乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
