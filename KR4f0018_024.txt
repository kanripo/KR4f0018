# -*- mode: mandoku-view; -*-
#+TITLE: 林蕙堂全集
#+DATE: 2015-08-25 00:28:44.304382
#+PROPERTY: ID KR4f0018
#+PROPERTY: BASEEDITION WYG    
#+PROPERTY: JUAN 卷二十四
<pb:KR4f0018_WYG_024-1a>¶
欽定四庫全書¶
　林蕙堂全集巻二十四¶
　　　　　　　　　　　湖州府知府吳綺撰¶
　　藝香詞(中調/)¶
　　　臨江仙¶
　　　　過循蜚别墅未入示子夀鶴問¶
曲榭翠通竹逕小庭紅照花枝淪漣真似習家池葛疆¶
空解事杜牧怕情癡　誰向西園髙㑹還傳南國清姿¶
<pb:KR4f0018_WYG_024-1b>¶
片雲非是為催詩殷勤勞燕子惆悵謝鶯兒¶
　　　　贈江夏君¶
一自語溪同跨鳯人間多少﨑嶔不關紅粉是知音典¶
衣春貰酒燒燭夜調琴　記得黔婁當日却憐司馬而¶
今夜香臺上兩情深手持鸞鵲紙心愛鳯凰簪¶
　　　　贈扶風¶
歌舞筵前曽一笑當年錯認紅紅畫眉今讓白眉工暮¶
行巫峽雨雌拂楚臺風　自愛釵痕濟楚偏憐裙褶惺¶
<pb:KR4f0018_WYG_024-2a>¶
忪幾囘鸚鵡罵雕籠星嗔人喚小月怕夢疑空¶
　　　　乙卯九月集秋岳先生齋中¶
隔嵗離羣還此夜酒聲聲雜茶聲黄柑三寸大於瓶湖¶
山猶在眼今古自關情　座上髙談同捫蝨燈前㡌影¶
偏横淒涼時候壯心生住須偕客去醉且勝人醒¶
　　　　武陵¶
卄四橋邊尋夜月洞中忽泛桃花滄洲畫壁是兒家玉¶
環新體態錦瑟好年華　惆悵碧雲春暮一絃紅語琵¶
<pb:KR4f0018_WYG_024-2b>¶
琶望夫山上掩團紗誤看簾影動不覺繡紋差¶
　　　　憶昔¶
憶昔茂陵猶覆髮相逢碧玉亭亭十年飄泊共瑶京綵¶
雲徒入夢白月太無情　枕膝空留一語招魂已隔三¶
生可憐來去未分明紙衣悲大婦畫扇泣遺嬰¶
　　　　又贈江夏君¶
廡下行歌我共汝幾年同採瑶芝玉京猶喜不參差花¶
開携手路酒熟畫眉時　漂泊紅顔應未損潘郎已着¶
<pb:KR4f0018_WYG_024-3a>¶
霜髭薄情真笑白頭時秦嘉書兩巻蘇蕙錦千絲¶
　　　　秋雨次辰六¶
嵗嵗江山愁宋玉天涯着處秋風黃花時節雨濛濛一¶
燈啼蟋蟀四壁打梧桐　竹屋紙忩人語寂聲聲敲入¶
簾櫳酒酣無計問蒼翁劍應同我冷琴已向人慵¶
　　　　秋岳招同山隠夜集聞雨¶
一夜天涯燈影下幾人同聽秋聲玉缸新釀㵼銀缾黃¶
花如有約紅豆不勝情　明日江邊還折栁五更離緒¶
<pb:KR4f0018_WYG_024-3b>¶
縱横鷗波麟閣總平生為君重起舞似我不須醒¶
　　　　題睡起宛然成獨笑數聲漁笛在滄浪圖¶
世事大都堪洗耳只須枕向清流茅亭竹戸小如舟北¶
忩無一事睡足五湖秋　看盡風波心轉定夢隨山雨¶
初收笛聲何處起羣鷗漁郎還笑指斜日亂山頭¶
　　　蝶戀花¶
　　　　咏瓶内紅梅¶
羅浮夢斷明璫小一㸃唇酥吐出春光早和靖不須誇¶
<pb:KR4f0018_WYG_024-4a>¶
樹繞孤山却比桃源好　翠羽啁啾簾押曉瓶裏疎枝¶
似向吳儂笑把酒對花花也道莫教容易朱顔老¶
　　　　人日次辰六¶
春到人間剛半月纔過新年又是題詩節麫繭滿盤堆¶
畫纈探來恰得宜官帖　綵樹銀幡纎手設釵上風輕¶
顫煞雙蝴蝶椒酒弄潮紅兩頰笑看梅蕋横香雪¶
　　　　春情¶
昨夜杏烟嬌暮雨一帶垂楊緑到春申浦翠袖倚欄凝¶
<pb:KR4f0018_WYG_024-4b>¶
不語啼鶯勸得東風住　簾外賣花聲欲度畫槳雙雙¶
燕尾分波去載酒前溪人按舞鴛鴦飛上相思樹¶
　　　　夜集擲筆精舍¶
鹿苑浮蹤聊且住買酒留賔暫遣羇情緒刻燭飛觴過¶
夜午人間幾見蘭臺聚　晨夕但教同舊雨莫恨蓬飄¶
此事由來古岸幘燈前重起舞銀牆月到蕉紅處¶
　　　　寒夜和上若韻¶
許大牀兒難放枕火焰金爐不救空房冷鴉夢未成人¶
<pb:KR4f0018_WYG_024-5a>¶
夢醒重檐半夜霜華滚　每到離家偏夜永緑綺無情¶
不作思歸引欲灺孤燈還自炯殘花更弄簾前影¶
　　　　香在菴¶
垂栁深深塵不到十畆荷田香顫紅衣笑羽扇葛巾閒¶
打照荷田缺處青山倒　勝侣髙陽同坐嘯一局文楸¶
鶴步松隂小雨過半亭殘日了月明又放西冷棹¶
　　　　丁雁水昆仲過集寓中水閣分賦¶
客裏偏能逢上客一片清光肯放人岑寂橋上飛觴沙¶
<pb:KR4f0018_WYG_024-5b>¶
上笛此池自合名瑶席　七子重來今又一往代風流¶
何事人難及俯仰乾坤増太息露華應共長鯨吸¶
　　　後庭宴¶
　　　　同閨人登愛山臺¶
春到庭閒臺髙徑曲新橙嫩破纎纎玉携將彩袖一凭¶
欄南山雪浄青初足　樓開罨畫風吹巧笑酒爐才熟¶
杯香琴静小鬬蛾眉緑語細怕鶯知腸斷憑花續¶
　　　釵頭鳯¶
<pb:KR4f0018_WYG_024-6a>¶
　　　　冬閨¶
燈花滴爐香熄屏風静掩遥山碧簫誰弄衾長空五更¶
簾幙月和霜重凍凍凍　閒尋覔無消息淚痕冰惹紅¶
綿溼愁難送情還種巫雲昨夜同騎雙鳯夢夢夢¶
　　　唐多令¶
　　　　初秋¶
凉入葛衣鬆斜陽疊亂虹簾影外蟬語匆匆乾鵲排橋¶
看又過零落盡藕花紅　愁極轉成慵黃花怕與逢舊¶
<pb:KR4f0018_WYG_024-6b>¶
江山猶對吳儂巷口烏衣城上栁能幾日是西風¶
　　　　旗亭小飲有贈¶
霜栁挂寒塘䦨干晩照黃小旗亭飛過鴛鴦髙李舊遊¶
都寂寞腸欲斷杜韋娘　紅袖一雙雙吳儂試淺粧問¶
相逢恐是同鄉安頓英雄何處老須醉倒酒罏傍¶
　　　　舟夜晩風¶
黃雀晩風時蘭篙入溜遲恨髙城偏自參差紅藕花中¶
人不見晴月上水仙祠　紅豆兩情癡前縁數首詩是¶
<pb:KR4f0018_WYG_024-7a>¶
人間别様相思只為無情情轉甚難説與布帆知¶
　　　　包二允廣文招飲次日簡之¶
冒雨過西忩留賔倒翠缸愛郇公珍饍非常烹出江鱗¶
江味美渾忘却在他鄉　就裏百花香瓊霜印蔗漿似¶
嵰山甜雪堪嘗自是玉盤傳玉手應不比小厨娘¶
　　　　曽波閣玩月同雁水諸君用稼軒韻¶
雙鶴下緱山青天月未殘對澄波共倚朱䦨秋氣着人¶
羅袂爽清露冷不知寒　作客幾時還相逢且盡歡况¶
<pb:KR4f0018_WYG_024-7b>¶
芙蓉正耐人看起舞花前仍大笑誰似我與君閒¶
　　　　將歸感舊¶
水閣帶春城桃花罵小鶯二十年重到紅亭多少煙雲¶
都過眼山只對故人青　徃事慢傷情揚州舊月明算¶
吾儕酒戀詩縈今夜不將鸚鵡醉明月裏片帆輕¶
　　　　猶記¶
猶記别離時梳頭病起遲向西忩細問歸期彈指黃花¶
都過了春又上蠟梅枝　一雁寄相思紅箋小字詩料¶
<pb:KR4f0018_WYG_024-8a>¶
匆忙倒冩烏絲滿紙春愁誰可數算只有杜鵑知¶
　　　　寒夜¶
斜月射囘廊無憑更漏長笑歸來反是他鄉昨夜繡衾¶
渾似水應不為五更霜　一事恁凄凉朝來斷客腸待¶
相逢説向蕭娘蠟燭成灰猶不了原化作淚千行¶
　　　鬢雲鬆¶
　　　　春雨¶
燭花殘香篆細一陣輕寒送入鴛鴦被滴盡紅簷聲欲¶
<pb:KR4f0018_WYG_024-8b>¶
碎㸃㸃絲絲學做離人淚　草邊浮枝上綴不放青苔¶
鬆泛東風地何處玉驄垂栁繋重門不為梨花閉¶
　　　　過汲山寓感舊¶
采蓮陂垂栁院舊夢重尋不是閒鶯燕華髮滿頭將已¶
倦劉阮風流記得桃花見　酒千觴珠一串剪燭西忩¶
細語紅燈顫謝傅不歸棋局換只愛青山不改當時面¶
　　　　次上若美人折秋海棠¶
洛川波巫峽岫種得情根腸斷還依舊淚洒西墻苔似¶
<pb:KR4f0018_WYG_024-9a>¶
繡幾㸃疎紅較比春來瘦　粉沾衣香惹袖移向忩紗¶
不怕寒蛩咒霜落玉階寒未透伴取花枝今夜燈兒後¶
　　　錦帳春¶
　　　　畫眉次宋轅文先生¶
翠幄鈎新玉匳開早剛照面鳯巢蘓小乍添檀還渲黛¶
怕新粧易了是愁難掃　向月分圖將山傳稿長愛煞¶
瑩娘才調曉蛾春繭細問垂楊碧繞較人多少¶
　　　一剪梅¶
<pb:KR4f0018_WYG_024-9b>¶
　　　　理繡¶
碧煙忩下繡牀支情也絲絲線也絲絲最難勻染在春¶
時紅是花枝白是花枝　沉吟幾度費嗟咨鶯一雙兒¶
燕一雙兒吐絨濕却淡胭脂誰待相思誰解相思¶
　　　　春情¶
紅樓十五沈真真昏也含顰曉也含顰無端彈淚坐芳¶
茵乾了羅巾濕了羅巾　最無聊頼是初春花弄尖新¶
草弄尖新箇中垂栁更傷神腰也如人眉也如人¶
<pb:KR4f0018_WYG_024-10a>¶
　　　繫裙腰¶
　　　　春情¶
春風逗出小花枝柔腸斷早春時羅忩睡起紅情黯夢¶
後堪思愁似此幾分兒　楊栁腰圍纔半捻裙褶淺瘦¶
難支便教出落能如舊誰愛芳姿春蠶到死只留絲¶
　　　漁家傲¶
　　　　鶯脰湖次子夀¶
金羽何時飛去早平波臺上秋煙渺野水傍天天傍草¶
<pb:KR4f0018_WYG_024-10b>¶
青不了越山斷處吳山好　採菱舟並漁郎棹漁郎却¶
顧吳姬笑翻網得魚多白小詩句巧浣花溪上人將老¶
　　　　汪園¶
門對琉璃千萬頃鶯花十畆連幽徑小閣正當花絶頂¶
青無定春山碎疊斜陽影　得酒偶忘前日病凭䦨又¶
被風吹醒挑葉誰人來畫艇歌聲冷鴛鴦驚破湖煙暝¶
　　　明月逐人來¶
　　　　元夜燈船次燕孫¶
<pb:KR4f0018_WYG_024-11a>¶
樓開金粉山堆羅綺燈和月盡遮春水暖香影裏人似¶
槐安蟻那辨笙歌起止　最喜銀蓮倒映蘭舠接尾嬉¶
遊處穠桃艶李珠煙繡霧未盡東風意正是昇平天氣¶
　　　定風波¶
　　　　六客堂和東坡原韻¶
紫菊含霜對郡堂緜披黃雀蟹輸芒勝客重來秋色裏¶
前事忍教蹤跡付蒼涼　今古湖山三度醉還是六人¶
吟笑白蘋鄉便較竹溪誰得似何取尋常歌舞在金張¶
<pb:KR4f0018_WYG_024-11b>¶
　　　破陣子¶
　　　　放歌¶
少小曽工擊劍從前愛讀離騷五色文章修鳯閣十載¶
郎官困馬曹而今悞寳刀　衣上未彈塵蹟鏡中贏得¶
霜毛事業漫誇能渡虎意氣猶能擬釣鰲醉來時自豪¶
　　　　寄友次稼軒贈同父韻¶
直向湖山放誕長為魚鳥經營上客座頭横槊舞小婦¶
燈邊擊缶聲顛狂阮步兵　世事無憑莫歎年華欲去¶
<pb:KR4f0018_WYG_024-12a>¶
堪驚懐舊白門徒作賦薄倖青樓最得名相逢太瘦生¶
　　　醉春風¶
　　　　春情¶
春到誰寧耐羞結泥金帶香篝倚處獨含顰噯噯噯滿¶
院苔圎半檐榆小有愁難賣　宻約勞擔待鸚鵡多無¶
頼隔簾小玉悄聲傳咳咳咳花影頻摇月紋如動那人¶
簾外¶
　　　行香子¶
<pb:KR4f0018_WYG_024-12b>¶
　　　　自題小像¶
烏帽華顛酒眼詩肩這形容不稱貂蟬何須計較且自¶
隨縁去登弁嶺過霅水汎苕川　平生放宕都無繫戀¶
只難忘紅袖風前春來結伴誰與流連且同俠少尋醉¶
叟學頑仙¶
　　　　苕中新嵗¶
水上山前柳底梅邊啓衙齋只似荒園問君行部管領¶
誰偏有一湖月千嶺雪萬家煙　客堂人散胡牀獨自¶
<pb:KR4f0018_WYG_024-13a>¶
看春風又入新年都來幾夕甚事堪傳只連宵詠前日¶
醉昨朝眠¶
　　　　西禪寺分韻¶
鶴市南頭鷲嶺清幽有真觀蘭若重修初春乗興蠟屐¶
同遊是晋陶令唐賀監釋湯休　髙樓曲檻偏宜結夏¶
問閒雲可肯相留支郎如許來伴羊求辦棋一局書幾¶
巻茗千甌¶
　　　　又題讀易圖¶
<pb:KR4f0018_WYG_024-13b>¶
西府中樞剖竹分符春夢後一事都無傳神阿堵似者¶
誰歟是少狂客中傲吏老潛夫　一曲紅么三生翠袖¶
天知道詩酒吾徒晩年學易懴悔消除有遯之六漸之¶
二履之初¶
　　　鳯凰閣¶
　　　　春晴¶
聽朝來忩下幾聲靈鵲曉霞影透真珠幕最喜梅花臺¶
榭㬉生紅蕚把燕子芹泥乾却　佳人呵手鏡裏盡情¶
<pb:KR4f0018_WYG_024-14a>¶
梳掠還教安頓千秋索思昨日雨和風何等輕薄怎忍¶
將春閒着¶
　　　青玉案¶
　　　　紫雲洞次辰六韻¶
遥看鳥道渾無路但一澗沿花去澗盡忽逢雲宿處藤¶
蘿日月莓苔今古撑得媧天住　隂隂石磴鳴仙䑕百¶
狀虬龍向人舞足下分明聞客語沾衣空翠濛濛煙霧¶
忽作山中雨¶
<pb:KR4f0018_WYG_024-14b>¶
　　　兩同心¶
　　　　新燕次宗梅岑¶
舞煞東風一春無盡恨芹泥未穏雲廊見栁絮才經露¶
井怎不記王謝堂前夕陽紅冷　小院忩紗緑静翩&KR1473;¶
自引喜雙雙剪股花分憶兩兩釵梁玉並更誰知漢殿¶
留仙那人孤影¶
　　　　又和梅岑鴛鴦原韻¶
襞翠裁朱梳襟弄羽纔經過謝客池塘又垂足湘娥漵¶
<pb:KR4f0018_WYG_024-15a>¶
浦儘教他紅藕香中一雙飛舞　别有繡牀妖女挑殘¶
金縷描難就頸上纒綿忘不了夢邊嬌嫵剛刺到緑葉¶
田田停針無語¶
　　　天仙子¶
　　　　弔古梅為雪所折次楚畹¶
昨夜紅亭三尺雪斜壓老梅苔翠裂玉鱗千㸃卧東風¶
相思切情難歇古香夜半生寒鐡　把酒花前愁不徹¶
一笛臨風徒怨别何郎閣上祝花神春未絶花重接羅¶
<pb:KR4f0018_WYG_024-15b>¶
浮夢醒黃昏月¶
　　　殢人嬌¶
　　　　無題¶
花壓紅檐縹緲梨雲千縷睡不盡畫樓春雨翠鬟安妥¶
怕鸚哥傳語誰解道情在暖香深處　巫峽朝行洛波¶
曉渡算難得柔懐如許桃慵栁困細把眉峰數人待起¶
又被眼波留住¶
　　　月上海棠¶
<pb:KR4f0018_WYG_024-16a>¶
　　　　春夜閨思¶
啼鴉歸到垂楊樹弄晴霞樓角涼蟾吐青粉牆東映秋¶
千亂花紅處蛾眉悄閒倚雕䦨不語　香浮鶴鼎留殘¶
炷小屏山照出蕭郎路一片青青是何人玉驄留住向¶
孀娥待把閒情深訴¶
　　　千秋嵗¶
　　　　春情次少游韻¶
春風簾外不放春愁退䰟欲斷腸先碎金釵留寳鈿錦¶
<pb:KR4f0018_WYG_024-16b>¶
字縈羅帶人去也鴛鴦六六空成對　夢向西樓㑹醒¶
剰衾花盖山枕畔言猶在丁香枝自結松栢情難改君¶
不見南山帝女能填海¶
　　　金人捧露盤¶
　　　　懐舊¶
憶當年全盛日在江南有英豪鶴盖鸞驂紅樓十二鴛¶
鴦結隊舞春衫歡遊處銅溝金埒燕姹鶯酣　到今朝¶
思前事花黯黯栁毿毿胭脂甃芳草生慚雞鳴人散六¶
<pb:KR4f0018_WYG_024-17a>¶
朝金粉付雲嵐東風憔悴蘭成老痛醉雙柑¶
　　　驀山溪¶
　　　　春日登道塲山¶
南山聳翠官閣長相望乘興選春雲訂羊求千峰直上¶
盤旋石磴積雪尚髙寒頻着屐還拖扙雙眼隨天放¶
磊砢伏虎苔草留孤嶂瑶席記髙踪想當年蘇髯清曠¶
臨池一嘯竹樹共隂森梅蕋綻松風響歸路銀蟾漾¶
　　　栁腰輕¶
<pb:KR4f0018_WYG_024-17b>¶
　　　　嘉樹堂席上贈劉姬¶
梅紅簾箔霜風軟開樽鶴摇釵燕甚時曽遇此宵同宴¶
第一鏡湖春選大垂手繡襪蓮移小回頭玉梁花顫¶
况有清歌哨遍向歡場翠簫金板嬌鶯低語長鯨輕吸¶
潮頰芙蓉三變笑分司剛得眸迴問蘇州可曽腸斷¶
　　　洞仙歌¶
　　　　集寄暢園聽小奚度曲¶
雨餘雙屐過畫樓花畔要與梅花訴離怨煮山泉索取¶
<pb:KR4f0018_WYG_024-18a>¶
銀瓮葡萄將傀儡且付温柔排遣　古今堪恨處紅粉¶
飄零都似飛英落簾幔只對酒當歌絳燭樽前長消受¶
鳯絃檀串又休道傷心是東風看燕頷英雄鬢絲曽染¶
　　　愁春未醒¶
　　　　春夜聞鄰家度曲次文友贈青兒韻¶
梨雲猶凍鶴夢難成是東風無頼隔牆吹送六么聲管¶
急絃繁子夜情教蠟炬生僕原多恨奈何頻喚不醉如¶
酲　莫問嬌嬈料他扇底自是盈盈想渡江當年桃葉¶
<pb:KR4f0018_WYG_024-18b>¶
囀比鶯輕此際淒涼謝家月色滿空庭堪憐杜牧青樓¶
何處薄倖留名¶
　　　鵲踏花翻¶
　　　　贈江夏君用文友語内韻¶
嫁與黔婁憐他道韞紅忩茶共抽書賭便教入洛當時¶
適越而今不曽分却鸞釵股閒來彈盡馬卿琴愁中愛¶
煞劉郎舞　東楚浪説符分銅虎遮道鈿車人似堵共¶
説東方千騎此間携手不數微之婦憑卿莫賦白頭吟¶
<pb:KR4f0018_WYG_024-19a>¶
綵毫擬把青蛾補¶
　　　　離緒¶
剰雪妨花零煙着草春寒尚把遊心怯新來少喜多嗔¶
憔悴荀香天涯是處多離别閣邊應已誤梅花江頭莫¶
更歌桃葉　打疊&KR0838;取羅衣寛褶無端似打相思結分¶
得兩處淒涼中間一箇凑合成悲咽平生不肯負蛾眉¶
請君試看西陵月¶
　　　蘇幙遮¶
<pb:KR4f0018_WYG_024-19b>¶
　　　　次上若韻¶
繡簾閒金鎖澁一片青苔只許離人立何處紫騮歸未¶
得數盡東風三月將三日　没商量無信息恨煞雙蛾¶
不放春愁出樓下落花紅更急鸚鵡欺人錯報門前客¶
　　　　又¶
小桃慵垂栁細檢㸃斜陽正在銷䰟際比翼在天花並¶
蒂謊現天台悞中劉郎計　日空長春忒易小玉無愁¶
不解將人替裙褶無多還更繫錦帶鬆時認得相思意¶
<pb:KR4f0018_WYG_024-20a>¶
　　　百媚娘¶
　　　　本意¶
十里春風樓閣一様曉雲梳掠為甚相逢難放却兜的¶
心兒嵌着八斗才華空付洛笑煞陳王錯　多少栁穠¶
花弱只恨雲躭雨閣儘意風流無做作真色果然難學¶
風雪漫山梅破萼何處容輕薄¶
　　　連理枝¶
　　　　離情¶
<pb:KR4f0018_WYG_024-20b>¶
恨煞蘭舟蕩輕許羅衫放膽怯空房愁添滿鏡是何離¶
况㸔牀兒猶是向時鋪怎今宵難上　猶記臨行様難¶
把逰蹤望落葉輕狂殘花冷淡總成抛漾只堦前蟋蟀¶
忒多情到更深相傍¶
　　　　同丁韜汝飲花下憶令兄雁水先生不至¶
客裏西風早檻外煙波繞好句頻傳美人何處碧雲秋¶
杳聴花間屐齒破莓苔是謝池春早　莫把桐隂掃共¶
取金蕉香朗月華燈南皮人散㡬時重到望東来飛盖¶
<pb:KR4f0018_WYG_024-21a>¶
過紅橋待芙蓉開了¶
　　　風入松¶
　　　　丁韜汝雨中過訪曽波閣¶
寥陽仙院瀉紅泉偶住畫橋偏衝泥忽有元珍到揮松¶
麈溜折波圎小子凡應題鳯先生髙比栖禪　遶池芳¶
樹似斜川秋色老湘煙相留且共竒文賞怕歸驄錦濕¶
連錢舊雨何如今雨餘年幸值忘年¶
　¶
<pb:KR4f0018_WYG_024-21b>¶
　¶
　¶
　¶
　¶
　¶
　¶
　¶
　林蕙堂全集巻二十四¶
