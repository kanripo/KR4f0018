# -*- mode: mandoku-view; -*-
#+TITLE: 林蕙堂全集
#+DATE: 2015-08-25 00:28:44.238684
#+PROPERTY: ID KR4f0018
#+PROPERTY: BASEEDITION WYG    
#+PROPERTY: JUAN 卷二十二
<pb:KR4f0018_WYG_022-1a>¶
欽定四庫全書¶
　林蕙堂全集巻二十二¶
　　　　　　　　　　　湖州府知府呉綺撰¶
　亭皐詩集¶
　　七言絶句¶
　　　采菱曲¶
新婦磯頭蘸綠波采蓮何似采菱多蓮心有味郎嫌苦¶
菱刺鈎衣郎奈何¶
<pb:KR4f0018_WYG_022-1b>¶
　　　又¶
濁水菱肥清水鮮就中清濁任郎牽無端驚起鴛鴦睡¶
衝破儂家鏡裏天¶
　　　韓信¶
一飯蕭條楚水濱功成鐘室竟亡身英雄事業輕劉項¶
成敗無端屬婦人¶
　　　眀妃¶
莫怨妍媸向畫中眀妃薄命在和戎便教寫得傾城貌¶
<pb:KR4f0018_WYG_022-2a>¶
未必君恩冠後宫¶
　　　文君¶
解妬從来屬賞音阿嬌徒自費黄金獨憐一首長門賦¶
不及文君幾字吟¶
　　　漢宫秋水圖¶
紅衣落盡冷青蘋太液秋風起碧鱗惆悵永和香輦散¶
白頭宫監更何人¶
　　　題谿山圖¶
<pb:KR4f0018_WYG_022-2b>¶
萬山深處亂泉流土室茅亭事事幽絶似故鄉全盛日¶
任公溪上盪扁舟¶
　　　七夕前一日為織女催粧¶
銀漢迢迢一道斜青牛待駕紫雲車眀朝便是經年别¶
莫誤風前吉慶花¶
　　　題蓉江女子所書碧桃¶
露井東風拂素羅一枝檐畔粉香多自従誤賺漁郎後¶
淨洗春紅學素娥¶
<pb:KR4f0018_WYG_022-3a>¶
　　　題李夫人畫芙蓉¶
江上晴波望若空芙蓉含笑颭秋風等閒輸與鴛鴦鳥¶
卧看眀粧晩鏡中¶
　　　玫瑰¶
一叢深艷傍迴廊偏稱鸞釵堕馬粧珊枕睡殘紅雨落¶
為郎還作紫羅囊¶
　　　茉莉¶
香清粉淡海南來夏晩爭持傍鏡臺摘得含苞郎最愛¶
<pb:KR4f0018_WYG_022-3b>¶
向儂頭上看花開¶
　　　眀妃¶
深宫嵗嵗閉容輝一出榆闗便不歸不為無金買圖畫¶
至今誰更識眀妃¶
　　　友人有賦磁盃鞋者戲作二首¶
誰把縹磁代藕絲鳯尖長惹露華滋就中最有相如渇¶
憶殺當壚小立時¶
　　　又¶
<pb:KR4f0018_WYG_022-4a>¶
掌中傳送幾摩挲絶勝陳王見襪羅不是定州新製巧¶
風流原在醉鄉多¶
　　　趙孟遷自題小像曰方朔再見之圖為書斷句¶
七十騎驢上帝臺朗吟長嘯口常開奚奴辟易驚狂客¶
知是先生岸幘來¶
　　　紀事¶
寒鳥驚飛月影昏土牀孤枕欲銷魂夢中不識相思路¶
又逐西風過里門¶
<pb:KR4f0018_WYG_022-4b>¶
　　　見人扇頭是友沂絶句愴然和之¶
更誰紅淚掩蟬紗公子埋香隔嵗華今日臨風展遺墨¶
教人腸㫁刺桐花¶
　　　又¶
歌板當年出絳紗綠腰紅袖盡鉛華只留便靣春風在¶
曽向章臺拂栁花¶
　　　友人納姬戲為催粧姬汪姓南人也¶
蛺蝶輕羅押蒜金燈前小立倚瑤琴桃花潭水兒家住¶
<pb:KR4f0018_WYG_022-5a>¶
只問郎情深不深¶
　　　又¶
别樣雙蛾栁葉勻輕迴蟬翼掩羅巾柔條一樣江南種¶
北地逢春更着人¶
　　　又¶
碧天何處是眀河靈鵲差排此夜過低囑侍兒休索問¶
古来司馬自情多¶
　　　又¶
<pb:KR4f0018_WYG_022-5b>¶
新粧綽約下鳴機夫壻東方世所稀儂自有香名意可¶
不煩小玉䕶朝衣¶
　　　題畫¶
密篠千竿翠繞籬草堂清晝篆香遲殘書未了秋聲動¶
正是前山欲雨時¶
　　　又¶
怪石頽雲勢不平西風捲出大江聲漁郎醉卧蘆花裏¶
笑指魚龍觸浪行¶
<pb:KR4f0018_WYG_022-6a>¶
　　　入署偶吟¶
新換頭銜騎省郎終朝驅馬看人忙銕花繡盡黄金鑰¶
嬴取殘書疊印牀¶
　　　又¶
平眀初下紫宸班錦署無營晝掩闗閒拂案塵攤好句¶
一杯涼雪祭椒山¶
　　　快雪堂觀劇¶
魚藻池邊秋夜清玉船徐引燭花眀不知何處春風起¶
<pb:KR4f0018_WYG_022-6b>¶
吹出雛鶯百囀聲¶
　　　又¶
西園清燕好留連翠管紅絃不曙天看到舞腰低轉處¶
不妨人喚柘枝顛¶
　　　猶記¶
猶記香風起栢梁簪裾髙㑹有篇章無端賦就神仙事¶
空指紅雲拜玉皇¶
　　　又¶
<pb:KR4f0018_WYG_022-7a>¶
太液波通瀛海潮靈鯢行處御香飄一從畫楫無人倚¶
荷葉髙平玉蝀橋¶
　　　又¶
獸環金蝕繡苔班頭白監門盡日閒零落上陽花滿地¶
宫鶯銜不到人間¶
　　　又¶
孝武雄才自古今朱旗常繞碧山岑年來不見秋鷹出¶
腸斷相如在上林¶
<pb:KR4f0018_WYG_022-7b>¶
　　　又¶
甲夜猶傳駐御幢一朝芸帙冷眀缸蛛絲似也知人事¶
網徧金泥閃電牕¶
　　　又¶
鬼神清問夜徘徊前席曽聞訪異才宣室可憐秋雨暗¶
憑誰教喚賈生来¶
　　　題楊龍友山水¶
不見楊公二十年畫中崖壁尚依然當時若有扁舟在¶
<pb:KR4f0018_WYG_022-8a>¶
呼出人間郭恕先¶
　　　題畫栗¶
實如張放林中彈皮繞桓公面上髭不是寫生容易得¶
拾來將療杜陵饑¶
　　　題查匡來像¶
入雒當年眼共青雙鬟記曲滿旗亭無端却渡松花水¶
皂㡌藜牀憶管寧¶
　　　又¶
<pb:KR4f0018_WYG_022-8b>¶
丁鶴重歸漸有鬚栁風桐露照氷壺吴生解寫多情貌¶
何不崔徽共一圖¶
　　　又¶
倚玉風裁鏡裏開四筵驚道孟公来憑教倩得添毫筆¶
難畫東阿八斗才¶
　　　上已梅花¶
本是東風第一枝為憐春老獨開遲好將逸少蘭亭體¶
寫出何郎閣上詩¶
<pb:KR4f0018_WYG_022-9a>¶
　　　水仙¶
烏几紅牕小貯春盈盈羅襪淨無塵不知子建縁何事¶
却向烟波賦洛神¶
　　　夢月中㳺二十四橋¶
長樂鐘聲入夢聞夢中猶自逐梨雲采菱船上西風急¶
一曲紅簫月二分¶
　　　題范雙玉畫梅冊¶
鶴飛湖上已年年老幹猶從筆底妍氷雪不須疑綽約¶
<pb:KR4f0018_WYG_022-9b>¶
前身原是藐姑仙¶
　　　夾山漾¶
青簾白舫畫中開短笛横簫晩更催一曲新詞吟未穩¶
兩山飛翠入船来¶
　　　雜感¶
鶯脰湖邊樹欲紅長年倚楫聴晨鐘苕川多少浮家處¶
何日來尋桑苧翁¶
　　　夏夜偶泊西子湖戲贈笑公¶
<pb:KR4f0018_WYG_022-10a>¶
修竹髙梧半榻前老僧白髪影蕭然十年着眼南屏路¶
看盡西湖歌舞船¶
　　　又¶
影落雷峯月上天一池荷葉露痕鮮新涼夜半香風起¶
悟得涪翁不隱禪¶
　　　過友人齋頭看竹¶
北郭東門訪隱淪琅玕萬箇碧無塵隣家莫把王猷擬¶
看竹還應為主人¶
<pb:KR4f0018_WYG_022-10b>¶
　　　為銕崖題畫¶
無數羣峰蘸墨池白雲如絮擁茅茨絶似郡樓斜日後¶
道塲山北雨來時¶
　　　為靈巖和尚題畫冊¶
門對平湖碧樹齊木魚清磬石橋西他年得遂淵眀志¶
不復煩君過虎溪¶
　　　贈僧¶
鳥道千盤入翠㣲真僧皓首見人稀昨宵直上蓮花頂¶
<pb:KR4f0018_WYG_022-11a>¶
剪取山雲補衲衣¶
　　　又¶
一鉢胡麻𠻳玉泉鹿麋相伴不知年逺公猶有名心在¶
苦向匡山種白蓮¶
　　　又¶
老衲惟存鉢與瓶禪牀趺坐蘚痕青深林不是長多雨¶
為有天龍来聴經¶
　　　汎太湖¶
<pb:KR4f0018_WYG_022-11b>¶
欲上金庭苦未能夕陽眀滅晩波澄不知萬頃琉璃國¶
何處清歌唱采菱¶
　　　過石門有感¶
三十年前共月眀玉簫吹作鳯皇聲而今攜手同蒼鬢¶
懶向桃花説姓名¶
　　　又¶
樂令清言事未遙山丘華屋恨難消憑將醉後羊曇淚¶
彈向春江作晩潮¶
<pb:KR4f0018_WYG_022-12a>¶
　　　嘉禾¶
淼淼寒波動畫船南湖春雨細如煙不知修竹彈何事¶
冷落鴛鴦一萬年¶
　　　客有談醉李者戲成一絶¶
歌舞無端失舊恩蘓臺響屧總消魂多情只有王戎李¶
猶帶東忩指甲痕¶
　　　平望戲成¶
謝安手板自無聊又趂東風送短橈沙上白鷗應笑我¶
<pb:KR4f0018_WYG_022-12b>¶
年年身到畫眉橋¶
　　　潯溪泛舟¶
七月新涼暑漸㣲荷花深處釣船歸五湖魚鳥猶相識¶
爭傍蘭橈不忍飛¶
　　　語溪道中¶
㟁草青回二月初語兒溪水碧何如扁舟十里垂楊路¶
消得齊諧一巻書¶
　　　題畫枕¶
<pb:KR4f0018_WYG_022-13a>¶
十八年来一欠伸而今穩向釣魚津扁舟仰睡桃花下¶
不怕槐安告密人¶
　　　題周天隨祖香堂¶
罨畫溪頭木葉黄手持詩巻見周郎烽煙匝地乾坤小¶
不及君家舊草堂¶
　　　文信國公像(以下二十首咏蓻圃長/物為姜仲子學在作)¶
崎嶇江海幾間闗柴市招魂竟不還今日何人解惶恐¶
也應無靣見文山¶
<pb:KR4f0018_WYG_022-13b>¶
　　　蘓文忠公像¶
金蓮影裡喚奇才瘴海顛連老始迴笑我也同魚鳥性¶
憶君曽上愛山臺¶
　　　唾壺¶
烈士髙歌志頗雄石頭東下竟無功笑他處仲誠多事¶
何必敲殘敗乃公¶
　　　隱嚢¶
五色斑絲自陸離齊梁子弟坐彈棋匡牀此日須珍重¶
<pb:KR4f0018_WYG_022-14a>¶
鍼線唐宫舊所遺¶
　　　筆牀¶
玉臺翡翠艷當時三品今傳寳相枝獨怪中書老而秃¶
只宜髙卧謝烏絲¶
　　　宋搨閣帖¶
澄心堂紙廷珪墨舊搨于今不可求何事宣和遺恨在¶
一時還説太清樓¶
　　　宣徳窑脂粉箱¶
<pb:KR4f0018_WYG_022-14b>¶
景陵制作重當時傳看真同大邑瓷不識昭陽誰最寵¶
曉來妝就賜香脂¶
　　　瓦燈¶
午夜熒熒對短檠清瑤嶼裏報寒更誰知得意髙吟處¶
萬樹秋聲一㸃眀¶
　　　匏尊¶
吾豈匏瓜事可知一尊閒卧夕陽時人間只有槐安好¶
便是蚍蜉也不辭¶
<pb:KR4f0018_WYG_022-15a>¶
　　　開元石幢¶
智慧髙幢刼屢經石臺猶剩蘚痕青時人若欲知年代¶
上有歐陽小字銘¶
　　　蒲團¶
誰能堅坐學枯禪一片蒲團古壁前識得西来無語意¶
只應抛向大江邊¶
　　　博山爐¶
㡬樹髙桐綠影深歸来堂裏對牀吟一爐活火心烟裊¶
<pb:KR4f0018_WYG_022-15b>¶
且向花前試水沈¶
　　　蓍草瓶¶
縹青粉白自非常旋汲清泉挿海棠最是䕶花須聖主¶
想來青帝即羲皇¶
　　　烏皮几¶
琉璃忩扇䕶書城掩暎寒蕉碧影清净拭飛塵間縱筆¶
刺桐花下又詩成¶
　　　漆園榻¶
<pb:KR4f0018_WYG_022-16a>¶
栩栩初回夕照斜莊周何意著南華人生只合如蝴蜨¶
睡盡江城萬樹花¶
　　　達摩衣¶
葉響寒齋夜雪深番駝髙擁正閑吟遙憐此夕雞忩意¶
肯負西來面壁心¶
　　　管夫人硯¶
秘閣才人管仲姬琉璃硯匣玉珪攜看来尚作連環様¶
未破當年一塊泥¶
<pb:KR4f0018_WYG_022-16b>¶
　　　日本藤笠¶
風雪騎驢太瘦身横欹同笑㡌簷新鯨魚目射波光紫¶
誰念當時渡海人¶
　　　黄州竹筆筒¶
毛頴空為狡兔儔此君坦腹坐相収當年若使元之見¶
應入黄州古竹樓¶
　　　書籖¶
食盡神仙老蠧魚百城髙擁水雲居勸君甲乙無煩别¶
<pb:KR4f0018_WYG_022-17a>¶
舉世誰知四庫書¶
　　　遊北山贈性空上人¶
古木隂森翠影稠亂香隨屐不知休山僧相引過溪去¶
一片白雲教我留¶
　　　過二峰菴¶
春半看花取次忙晩来燒笋飯篔簹清貧太守閒經過¶
又費山僧幾日糧¶
　　　步韻¶
<pb:KR4f0018_WYG_022-17b>¶
何處行雲不肯飛夜深香罥鏤金衣憑將苕上千峯色¶
寫入蛾眉送客歸¶
　　　又¶
響屧空傳下玉樓翠煙珠霧態難収當塲錯認何郎粉¶
匿笑花前不轉頭¶
　　　又¶
枉殺陳思賦洛神三年辜負鏡湖春東方莫漫窺千騎¶
舊是青樓薄倖人¶
<pb:KR4f0018_WYG_022-18a>¶
　　　贈陸文孫¶
鶯脰湖邊楊栁春相逢倚檝暗傷神鄂君繡被知何處¶
腸㫁何戡是舊人¶
　　　趙尚書故姬¶
舞隊歌筵盛徳新芳姿曽掩翠蛾顰寧知華屋傷心處¶
不負尚書是此人¶
　　　又¶
瞥眼繁華不掉頭藥爐經巻度清秋春申珠履應無數¶
<pb:KR4f0018_WYG_022-18b>¶
莫過張家燕子樓¶
　　　蠡山題壁¶
千桃萬栁上嶙峋石室猶傳霸越臣不是五湖歸較晩¶
此中應少苧蘿人¶
　　　虎丘竹枝詞¶
虎丘山下水平堤堤上春来碧草齊分付畫船諸女伴¶
莫抛紅豆打黄鸝¶
　　　又¶
<pb:KR4f0018_WYG_022-19a>¶
短簿祠傍泊畫船吴王墓下草芊芊何能覔得魚腸劍¶
割㫁離愁向兩邊¶
　　　又¶
紅紅白白滿桐橋買得花枝别樣嬌儂意只憐梔子樹¶
阿郎偏愛美人蕉¶
　　　又¶
閙掃梳頭向水忩真娘墳畔水淙淙當時豈少同心侣¶
何不鴛鴦塟一雙¶
<pb:KR4f0018_WYG_022-19b>¶
　　　題辰六借書圖¶
吾家逸少本奇才旅舍縹緗手自裁三載騎驢燕市裏¶
只知原是讀書来¶
　　　遊虞山得絶句八首¶
東風吹得燕鶯忙花底船迴一水香楊栁長條正無賴¶
赤闌干畔鬬鵝黄¶
　　　又¶
鴨頭新水碧連空芳草裙腰晩望中多少樓臺烟雨後¶
<pb:KR4f0018_WYG_022-20a>¶
一時閒倚夕陽紅¶
　　　又¶
籃輿曉出為看山鳥道紆迴未便還何處衣香吹不㫁¶
蛾眉人在白雲間¶
　　　又¶
峭壁千尋出世塵下看煙火碧無垠而今始笑黄公望¶
畫得虞山却贈人¶
　　　又¶
<pb:KR4f0018_WYG_022-20b>¶
絶頂天風吹客衣滄茫湖海是耶非青螺認得鄉山影¶
苦愛桃花未肯歸¶
　　　又¶
黄㡌青簾十里餘酒人爭就水雲居那知東海風流客¶
盡把沙棠載異書¶
　　　又¶
繡被無香燭影青玉波深處話平生無端唱出河梁曲¶
紅淚抛殘為子卿¶
<pb:KR4f0018_WYG_022-21a>¶
　　　又¶
細雨何堪歸思侵玉簫金管閣春隂破山寺裏花深處¶
猶剩詞人一片心¶
　　　過亡友故居有感¶
朱樓一帯映揉藍曽見蔵書話玉潭詞賦可憐蕭瑟盡¶
不留紅豆在江南¶
　　　又¶
一代聲名世罕儔西園狎客舊同逰如何劍履塵埋後¶
<pb:KR4f0018_WYG_022-21b>¶
難保張家燕子樓¶
　　　又¶
舞散歌消碧樹層遺棺空自罥枯藤畫船不少如澠酒¶
一滴誰澆下馬陵¶
　　　又¶
黄&KR1596;難尋事可嗟平原空剩夕陽斜行人莫漫傷零落¶
故國全無玉樹花¶
　　　無題次六益韻¶
<pb:KR4f0018_WYG_022-22a>¶
珠箔無風花自搖鴉黄蛾綠弄春嬌依稀記得垂鞭處¶
亞字青牆宛轉橋¶
　　　又¶
臨卭别館見相如小院桐隂繡榻虛為問間愁看腰帶¶
不知偷墜一金魚¶
　　　又¶
回眸一笑下簾遲别後音容細細思底事梳頭春較懶¶
惱人花氣燕歸時¶
<pb:KR4f0018_WYG_022-22b>¶
　　　又¶
紫棧熏殘碧篆濃輕羅衫子畫芙蓉粧成欲報王昌信¶
獨背鸚哥小字封¶
　　　又¶
齊紈四月薦招涼魚纈珠蘭漸吐香為共蕭郎談舊夢¶
等閒抛却繡鴛鴦¶
　　　又¶
麝香羅褶叠宫衣薄倖羞他杜紫薇従此畫簾長不捲¶
<pb:KR4f0018_WYG_022-23a>¶
莫教燕子又雙飛¶
　　　又¶
縹緲青霞憶鳯簫淺深更漏短長宵愁心只似吴淞水¶
黄歇祠邊早晩潮¶
　　　賈誼(以下十首詠史/)¶
謫去長沙更不回賈生空負漢廷材當時絳灌多英畧¶
何處容君慟哭来¶
　　　張敞¶
<pb:KR4f0018_WYG_022-23b>¶
循良京兆世咸推帷薄何煩帝問為但使長安枹鼓絶¶
不嫌終日畫蛾眉¶
　　　東方朔¶
豈有神仙骨絶羣阿嬌前事不堪聞東方甘向金門餓¶
割肉猶然遺細君¶
　　　司馬相如¶
一曲求凰向酒罏世人爭薄馬相如不知鬢影春風畔¶
肯上長楊諫獵書¶
<pb:KR4f0018_WYG_022-24a>¶
　　　任昉¶
賓客蘭臺一代稀桃花載米亦空歸而今茂灌尋常見¶
不負西華有葛衣¶
　　　李白¶
才子從来定異常天教供奉救汾陽可憐酒醒沈香後¶
獨自崎嶇向夜郎¶
　　　杜牧¶
司勲才氣迥難儔寄託尋花作冶逰十六衛原無識者¶
<pb:KR4f0018_WYG_022-24b>¶
直須眀月夢青樓¶
　　　白居易¶
江上秋來月滿林香山送客為沾襟同歸白首須臾事¶
一曲琵琶獨至今¶
　　　蘓軾¶
怒罵能將嬉笑侔子瞻千古擅風流竒才但得君王歎¶
飽飯何妨到惠州¶
　　　陸游¶
<pb:KR4f0018_WYG_022-25a>¶
壯氣雄才不易刪渭南詞客老投間平生多少淒涼志¶
鐡騎西風大散闗¶
　　　訪鱸香亭不得¶
遺亭無跡暮烟空釣叟収綸看落鴻不是近來鱸鱠少¶
阿誰冷眼向秋風¶
　　　和龎大家香奩瑣事雜詠¶
春入鸞紗日較遲白梅花下立多時無端抝取髙枝戴¶
惹得東風上鬢絲¶
<pb:KR4f0018_WYG_022-25b>¶
　　　又¶
昨夜紅薇一朶開膽瓶新築避風臺慇懃更放泥金幔¶
恐有尋香鳯子來¶
　　　又¶
粧次傳書特地忙嗔他小玉戀迷蔵錯將京兆修眉管¶
並卧湘妃翡翠牀¶
　　　又¶
生性天然淡冶中羞將顔色鬬春風新來不着燈籠錦¶
<pb:KR4f0018_WYG_022-26a>¶
一色文羅染退紅¶
　　　又¶
檢㸃珠奩似少歡釵梁擎出要郎看昨宵嗔喚収粧急¶
誤損金絲九子鸞¶
　　　又¶
緗編偷把背花吟脂印猶嫌玉甲侵讀到白頭山上雪¶
一時彈淚為闗心¶
　　　又¶
<pb:KR4f0018_WYG_022-26b>¶
戌字初傳報夜牌卸頭猶未下瑤釵不知夫壻輕狂甚¶
倚醉偷量獨見鞋¶
　　　又¶
夜展氍毺坐綺忩盡燒椽燭換眀缸誰堪暖手偎紅袖¶
拂亂宫牙十六雙¶
　　　又¶
斂眉深坐費深思一着文楸局兩持賭取玉釵渾細事¶
就中黑白要郎知¶
<pb:KR4f0018_WYG_022-27a>¶
　　　又¶
江草湘花展巻看春風隨手拂雕欄趙家公子歸来日¶
莫買徐熈墨牡丹¶
　　　又¶
稻畦衫子映花眀繡佛幢前禮拜輕傳語八闗今日是¶
厨娘莫費鯉魚羮¶
　　　又¶
盡卸鸞鬟向鳯窠薔薇湯裏學凌波窺人怕有多情月¶
<pb:KR4f0018_WYG_022-27b>¶
繡幕層遮脱絳羅¶
　　　又¶
暗香中夜吐金花漫道紅忩少伯牙一寸眼波横兩黛¶
髙山流水是兒家¶
　　　又¶
紫棧偏宜静處焚金爐銀葉共郎薰請看心字成灰後¶
盡作巫山縷縷雲¶
　　　又¶
<pb:KR4f0018_WYG_022-28a>¶
好日新將繡帖開合歡羅勝一雙裁雛鬟不識春猶淺¶
已訝釵頭燕子来¶
　　　又¶
錦帶銀毬次第懸手丸瓊粉拜郎前燈邊好語憑誰道¶
願似花糍個個圎¶
　　　又¶
繡罽紅茵别樣嬌銜蟬曉食每親調愛他生小多憑準¶
一線圓睛兩度潮¶
<pb:KR4f0018_WYG_022-28b>¶
　　　又¶
亞字青牆栁帶斜春来間事有些些嗔他小玉無聊賴¶
慣上江樓喚賣花¶
　　　又¶
念得新詩教雪衣水晶簾外語依稀春來漸喜相偎熟¶
縱解金縧也不飛¶
　　　又¶
近風来處著紅縑小拜花前願蜜添身是百花原任採¶
<pb:KR4f0018_WYG_022-29a>¶
不知何處使人甜¶
　　　又¶
寒食今朝春事賒醸成仙液似飛霞杯中更挼桃花汁¶
只要郎身總是花¶
　　　又¶
春駒輕粉尚沾香浪惹輕羅已自傷還向海棠深處放¶
莫教孤影宿紅房¶
　　　又¶
<pb:KR4f0018_WYG_022-29b>¶
荷芰風清薤葉涼輕雷一震隱横塘生憎簾幙斜陽色¶
半是兒家額上黄¶
　　　又¶
寳鏡盤龍影篏空猛然驚見下簾櫳憑誰得向江心鑄¶
先着傾城在此中¶
　　　又¶
填鵲靈期正早秋家家瓜果坐針樓生憐銀漢難為别¶
却替雙星夜半愁¶
<pb:KR4f0018_WYG_022-30a>¶
　　　又¶
寒到深閨要綺襦忩前札札弄機杼而今織素渾無用¶
花樣隨時問小姑¶
　　　又¶
花壓重檐影漸偏貪看靈兔不成眠嫦娥既有長生藥¶
何不將人並上天¶
　　　又¶
翅拍晨霜未穏棲曉来忩下打籠雞怪他只喚相思夢¶
<pb:KR4f0018_WYG_022-30b>¶
不向侯家枕畔啼¶
　　　又¶
養得金魚近繡忩錦鱗朱鬛一雙雙夜深忽怕琉璃凍¶
自撤重茵裹玉缸¶
　　　又¶
天涯着處舞楊花剪剪輕風透碧紗鬬鴨闌邊寒未減¶
紅泥長䕶鬱金芽¶
　　　又¶
<pb:KR4f0018_WYG_022-31a>¶
銀牆東畔畫欄低斑笋新抽尚帶泥煑得青梅同下酒¶
合歡花上畫眉啼¶
　　　又¶
菖蒲新綠細堪梳崑石玲瓏嵌碧虚一研冷雲花影下¶
鮑娘新折大雷書¶
　　　又¶
人間何處有瓊霜倚檻㣲吟只淡粧百尺小樓雙燕子¶
謝家春色在斜陽¶
<pb:KR4f0018_WYG_022-31b>¶
　　　水邨春曉圖¶
水竹平生少定居每看烟樹興蕭疎無端偶逐輕風去¶
長憶桃花好鱖魚¶
　　　梅花書屋圖¶
漠漠寒林影不分啁啾么鳯曉来聞梅花萬樹香多少¶
薰透前山嶺上雲¶
　　　京口即事¶
江風江雨獨登臺聴罷琵琶首重回不使客囊留一物¶
<pb:KR4f0018_WYG_022-32a>¶
也知原為看山来¶
　　　又¶
木葉蕭蕭秋氣新江聲直上更無塵平生来往誰能識¶
只有金焦是故人¶
　　　梅旅度曲用秋宵聞歌四字為韻¶
髙館銜觴散客愁重来杜牧憶青樓無端一曲江南弄¶
庭樹蕭蕭不忍秋¶
　　　又¶
<pb:KR4f0018_WYG_022-32b>¶
作計支吾夜漏遙紅絃碧管韻爭調吹殘二十四橋月¶
不負揚州是此宵¶
　　　又¶
空庭落葉夜紛紛車子清謳遏綵雲醉裏醒来還復醉¶
就中孤客最難聞¶
　　　又¶
曲巷相呼夜更過何戡白髮老婆娑漫天風雨愁歸路¶
如此乾坤肯不歌¶
<pb:KR4f0018_WYG_022-33a>¶
　　　春寒¶
何處春寒入謝家春衣綿薄又重加無端一夜東園雨¶
遲放海棠三日花¶
　　　補種平山堂楊栁¶
何人新種綠隂齊六一堂髙古竹西却笑隋堤千萬樹¶
近來無處着鶯啼¶
　　　竹西春遊曲¶
花栁千枝拂路行大家車馬趂新晴那知九曲池邊水¶
<pb:KR4f0018_WYG_022-33b>¶
流盡當年歌吹聲¶
　　　又¶
紫幰車中額畫黄軟塵飛過認衣香怪他醉客眠芳草¶
元是陳隋舊戰塲¶
　　　又¶
金銜驕馬錦帆舟簇簇笙歌楚水頭最是江南好山色¶
春來都在十三樓¶
　　　又¶
<pb:KR4f0018_WYG_022-34a>¶
鬬雞臺畔草痕青結束新粧肯暫停可惜隋宫清夜曲¶
至今留與健兒聴¶
　　　題吴孟舉黄葉村莊圖¶
聞道蔵書别起樓西園名士幾同遊十年夢到何年到¶
爛醉鴛湖萬樹秋¶
　　　又¶
昔年曽泛語兒溪最愛斜陽綠影迷今日畫圖閒指㸃¶
草堂深處碧山齊¶
<pb:KR4f0018_WYG_022-34b>¶
　　　書屋中雙燕新来壘巢未定特以招之¶
花底交飛綠影開銜泥欲定更徘徊昭陽宫裏多猜忌¶
莫為茅簷不肯来¶
　　　又¶
栁影梧隂映畫梁芹泥何事為銜將天邊不少連雲厦¶
認取先生舊草堂¶
　　　紅橋絶句四首¶
城北風光絶㸃塵垂楊個個鬬腰身榆錢飛盡荷錢出¶
<pb:KR4f0018_WYG_022-35a>¶
買斷揚州十里春¶
　　　又¶
金谷園西倚赤欄内家妝裹任人看就中獨有鴉鬟子¶
學得銀箏不肯彈¶
　　　又¶
水檻迴環抱小樓人家排住藕花洲錦韉畫槳知多少¶
輸却閒情付白鷗¶
　　　又¶
<pb:KR4f0018_WYG_022-35b>¶
海㑹山前走鈿車王郎題字尚籠紗誰憐杜牧輕狂甚¶
夜半燒燈為看花¶
　　　遊清涼寺¶
踏徧金蓮戰血腥秋山未了六朝青松隂一帶齋鐘午¶
不是春風九子鈴¶
　　　又¶
老樹槎枒覆廢池苔生玉甃綠參差逢人欲問胭脂井¶
頭白山僧總不知¶
<pb:KR4f0018_WYG_022-36a>¶
　　　吉祥寺看梅¶
塵滿空廊日影斜壁間無字可龍蛇肩輿十里秋山晩¶
獨為寒梅一樹花¶
　　　旅懐¶
茭薦藜牀夜不眠客心如火向秋然忩前為傍烏啼樹¶
長有西風在枕邊¶
　　　又¶
秋雨淒淒不肯晴攪和梧葉作秋聲寒螿本是離魂化¶
<pb:KR4f0018_WYG_022-36b>¶
夜夜長啼到五更¶
　　　又¶
一線長江未易歸離鴻偏向客邊飛清霜不為窮途緩¶
先送新寒透葛衣¶
　　　又¶
揮扇前朝暑未還一宵寒雨遍青山蒼天也似人情改¶
容易炎凉頃刻間¶
　　　俞錦泉招觀女樂席間得㫁句十首¶
<pb:KR4f0018_WYG_022-37a>¶
眀月曽傳醉二分玉簫清響遏行雲而今又買吴陵酒¶
顛倒樊川是舞裙¶
　　　又¶
流香小閣影參差十樣蛾眉鬬一時就裏搴簾能巧笑¶
不知誰合比紅兒¶
　　　又¶
綠珠長笛妙隆箏不作人間第二聲若使謝公曽入耳¶
肯抛心事為蒼生¶
<pb:KR4f0018_WYG_022-37b>¶
　　　又¶
嫋嫋驪珠淡淡粧天然無復換鵝黄人生只有情堪死¶
莫把傷心問麗娘¶
　　　又¶
絳蠟搖光酒氣春小紅来去逞腰身生憐薄倖元丞相¶
腸斷東風記㑹真¶
　　　又¶
芙蓉雙靨向秋鮮何粉輕沾分外妍賺得紅樓人愛煞¶
<pb:KR4f0018_WYG_022-38a>¶
不知原是小嬋姢¶
　　　又¶
珮玉釵金見未曽領巾題字我猶能當筵不用求凰操¶
才子由来在茂陵¶
　　　又¶
歡塲何處有旄頭一夜樽前鼓未休猿臂只今無用處¶
温柔鄉裏暫封侯¶
　　　又¶
<pb:KR4f0018_WYG_022-38b>¶
紫雲一笑定如何老去參軍興未磨探取江南紅豆在¶
一宵惆悵為情多¶
　　　又¶
公瑾知音一代稀美人都唱縷金衣牡丹㑹上能重到¶
壓㡌狂花不忍飛¶
　　　除夕前一日哭長兒參成十首¶
華筵心動便歸來鵩下寧知事可哀風雪漫天燈火暗¶
蒼天有意虐多才¶
<pb:KR4f0018_WYG_022-39a>¶
　　　又¶
心傷負米志終違俯枕長吁涕更垂只為髙堂雙白髪¶
曽無一語及妻兒¶
　　　又¶
詞賦安能動帝閽玉樓偏召李王孫平生何事應天譴¶
破柱當年似寡恩¶
　　　又¶
少小多愁只為貧頻年憔悴向闗津可憐亷吏終何益¶
<pb:KR4f0018_WYG_022-39b>¶
清白飜能累後人¶
　　　又¶
當年才調擬相如豈意無端賦子虛嘔盡血痕何處覔¶
丹黄猶剩半牀書¶
　　　又¶
詩懴空傳句足憐那知未别已迍邅長沙自是傷心地¶
慣向秋風哭少年¶
　　　又¶
<pb:KR4f0018_WYG_022-40a>¶
一雨何期八十朝哀哀婺婦哭寒宵東皇似有憐才意¶
落盡春紅不自聊¶
　　　又¶
年年珠樹鎮相攜誰信慈眀運不齊空有茂陵遺稿在¶
三芝無復舊時題¶
　　　又¶
空房夜夜聴啼烏腸㫁東風泣鳯雛一對麻衣小兒女¶
有誰還信掌中珠¶
<pb:KR4f0018_WYG_022-40b>¶
　　　又¶
沈疴難起為儒冠三上無成淚眼酸曽似東陵樵牧䜿¶
不教識字且團圞¶
　　　蕪闗觀競渡作竹枝詞¶
青簾一片水中央搖漾晴波映額黄就裏何人似桃葉¶
漫將團扇賺王郎¶
　　　又¶
木蘭雙槳逐時新玉箸金盤饌錦鱗坐上琵琶渾未解¶
<pb:KR4f0018_WYG_022-41a>¶
可憐都是販茶人¶
　　　又¶
文鱗朱鬛怒如雷欵乃齊聲去復回多少闌干人駐目¶
不知誰奪錦標来¶
　　　又¶
誰將歌吹説揚州此地従来據上游却笑小姑春態好¶
新粧閙掃按箜篌¶
　　　彭澤縣絶句¶
<pb:KR4f0018_WYG_022-41b>¶
折腰興懶賦歸来元亮平生一酒杯只怪黄花無種子¶
不曽留與後人栽¶
　　　又¶
古人誰比復誰傳宦海浮蹤絶可憐笑我官應勝彭澤¶
歸来種秫竟無田¶
　　　女兒港二首¶
遙山隠隠帶波光欲畫蛾眉未便長只合小姑相伴住¶
莫教容易嫁彭郎¶
<pb:KR4f0018_WYG_022-42a>¶
　　　又¶
芙蓉挿鏡學梳頭一派横波入眼流為識洞庭曽錯配¶
盈盈珠珮尚含羞¶
　　　舟中卧月¶
竹舍人稀晩柝殘沙籩月色照波寒今宵一樣嬋娟影¶
三處人應各樣看¶
　　　又¶
西江日夜水爭流一片清光欲向秋猶是隋橋好眀月¶
<pb:KR4f0018_WYG_022-42b>¶
可憐欹枕在扁舟¶
　　　登八境臺和東坡韻¶
遙睇丹霞接蜃樓江城如畫坐銷憂憑欄竟日無人識¶
倦客由来是醉侯¶
　　　又¶
浮蹤汗漫未知還庾嶺梅花待雪寒十幅蒲帆何處泊¶
碧雲無盡是南安¶
　　　又¶
<pb:KR4f0018_WYG_022-43a>¶
西江環湧雪成堆水國蒼茫八境開我較東坡身已隠¶
不妨鷗鳥共頻来¶
　　　又¶
岧嶤畫閣夕陽眀萬里天風吹酒醒欲夢揚州是何日¶
垂楊青繞竹西亭¶
　　　又¶
悔不求仙與坐禪半生蹤跡尚淒然章江不少桃花水¶
輸與漁郎返棹先¶
<pb:KR4f0018_WYG_022-43b>¶
　　　又¶
一派江山杳靄中欲將圖畫問王䝉無端更向羊城去¶
遙指紅雲出海東¶
　　　又¶
朗吟終日坐髙臺恨不新豐酒甕開禪客莫須頻問取¶
先生原是舊吴莱¶
　　　又¶
沙邊烟水碧差差秋到人間客早知一巻離騷渾未了¶
<pb:KR4f0018_WYG_022-44a>¶
不堪重作㫁腸詩¶
　　　夜雨¶
潺潺簷溜響空亭半枕新寒酒乍醒妬殺鴛鴦夢中客¶
五更同雨不同聴¶
　　　新婦石¶
嫁得南康未即回臨流豈為望夫来只愁粧裹非時世¶
暫借秋江作鏡臺¶
　　　又¶
<pb:KR4f0018_WYG_022-44b>¶
新簇山花繡錦襦何来水畔采蘼蕪嘗羮要得慈姑性¶
為學龎家覔鯉魚¶
　　　席中偶談羅浮神蝶賦以紀之¶
聞説仙姑有繡衣化成神蝶世應稀横身金翠人難見¶
獨向梅花香處飛¶
　　　又¶
神卵探来亦偶然蜕成逐伴更翩躚仙霞片片隨風起¶
五色寧教濁世憐¶
<pb:KR4f0018_WYG_022-45a>¶
　　　題天寧禪院示自㕘上人絶句三首¶
浪跡天涯欲暮年逺公相遇共逃禪學書自有菩提葉¶
不用芭蕉號綠天¶
　　　又¶
亂後珠宫盡剏灰空餘斗室掩蒼苔健兒繫馬千羣在¶
敢為支公愛駿来¶
　　　又¶
閒雲一片偶来遲夢破繩床有所思徹夜悲歌喧戍客¶
<pb:KR4f0018_WYG_022-45b>¶
不須重詠皎然詩¶
　　　贈維清¶
追隨千里更踟蹰潭水桃花意有餘醉後片言君記取¶
鏡湖春雨一床書¶
　　　入宜章界¶
兩載棲遲越水濱無端流轉又闗津平生愛寫離騷讀¶
今日身為楚國人¶
　　　舟阻磊石作唐多令一闋焚禱于洞庭君是夜¶
<pb:KR4f0018_WYG_022-46a>¶
　　　　得南風以濟因作小詩以昭神貺¶
新詞一闋化湖濱夜半驚濤似有因安得神眀長借力¶
盡吹天下欲歸人¶
　　　過武侯祭風臺¶
崔巍一片撼江隈百萬雄師竟未回吴蜀祗縁分王氣¶
東風寧必待登臺¶
　　　琵琶亭¶
蘆花楓葉雨蕭森寂寞空亭遂至今自是逐臣雙淚盡¶
<pb:KR4f0018_WYG_022-46b>¶
不闗商婦少知音¶
　　　為友人催粧¶
鸞釵偏愛辟寒金十斛眀珠覔賞心揀得一枝紅芍藥¶
春風鬢影對彈琴¶
　　　又¶
平陽公子劇多情選取眉山兩黛横南國有香銷未盡¶
月眀重聴玉簫聲¶
　　　又¶
<pb:KR4f0018_WYG_022-47a>¶
渡江曽説有瑯琊桃葉如儂亦未賒但把郎心比潭水¶
可能深得似桃花¶
　　　又¶
青菱光映帶初拈腮半紅斜曉意忺却怪牕前看未足¶
梳頭還下水晶簾¶
　　　題汪丈冶荷鋤圖¶
倦歸擬老漢隂身羨爾先為荷鍤人異日圖成向桑苧¶
不妨添畫葛天民¶
<pb:KR4f0018_WYG_022-47b>¶
　　　種字林閒居雜詠三十首¶
避人嘗擬似君公新得茅堂郡郭東買宅莫論多少值¶
滿庭寒碧是新桐¶
　　　又¶
酒罏茶竈日從容此地幽偏足養慵萬縷垂楊三畝菊¶
雨忩無夢到臨卭¶
　　　又¶
木榻斜支對石幢藥鐺經巻傍西牕水田莫訝裁官繭¶
<pb:KR4f0018_WYG_022-48a>¶
我已全家學老龎¶
　　　又¶
新開小逕綠參差盡種琅玕為竹癡不是王猷偏愛看¶
此君孤直最相知¶
　　　又¶
長紅小白露華肥雨過山房擁翠㣲幾日掩闗無客到¶
春風鬢影對金徽¶
　　　又¶
<pb:KR4f0018_WYG_022-48b>¶
捫腹徐行午飯餘松隂百尺共蕭疎朝簪抛後應何事¶
不是窮愁也著書¶
　　　又¶
今年準擬學潛夫酒椀詩篇泛五湖昨為看山才一出¶
被人偷畫醉翁圖¶
　　　又¶
桃李無言自作蹊垂楊舞罷綠雲低兒童未許輕攀折¶
借與黄鶯儘意啼¶
<pb:KR4f0018_WYG_022-49a>¶
　　　又¶
愛客平生是素懐那能獨坐掩茅齋昨宵貪與公榮飲¶
又典香奩一股釵¶
　　　又¶
寂寂林隂掃綠苔元龍湖海氣難灰夕陽欲下淳于醒¶
笑看蚍蜉入大槐¶
　　　又¶
門巷全無車馬塵梅花香處着綸巾却嫌剝啄驚栖鶴¶
<pb:KR4f0018_WYG_022-49b>¶
猶有文園買賦人¶
　　　又¶
寫罷羊欣白練裙竹煙花霧坐氤氲那消天下三分月¶
且貯山中㡬片雲¶
　　　又¶
為訪羅浮雪裏村歸来長物已無存惟留陸賈南逰劍¶
欲報夷門一顧恩¶
　　　又¶
<pb:KR4f0018_WYG_022-50a>¶
初夏猶餘麥秀寒布袍雅稱竹皮冠五陵裘馬多輕薄¶
一笑何勞洗眼看¶
　　　又¶
封侯無骨只宜閒未學神仙且學頑莫怪嵇康情太懶¶
家人都愛住青山¶
　　　又¶
夷甫従来恥道錢長門何必漢金傳而今潤筆尤非易¶
一樹名花字一篇¶
<pb:KR4f0018_WYG_022-50b>¶
　　　又¶
蕭郎樓傍月眀橋步屧相過亦未遙正是五陵裘馬地¶
不妨閒處着漁樵¶
　　　又¶
占得隋堤一把茅綠毛么鳯挂林梢平生知已惟氷雪¶
欲取梅花種作巢¶
　　　又¶
風舞虬松日怒號移家如傍廣陵濤此中合署清涼國¶
<pb:KR4f0018_WYG_022-51a>¶
好取離騷下濁醪¶
　　　又¶
賓客頻年已不過翟公無用更張羅留他瓦雀隂晴噪¶
聴作南山種豆歌¶
　　　又¶
石磴臨風自煑茶元卿三徑綠雲遮平生為有栽花癖¶
不愛東陵五色瓜¶
　　　又¶
<pb:KR4f0018_WYG_022-51b>¶
青簟疎簾白晝長杜陵初有浣花堂東牆更欲添茅閣¶
選個青山看夕陽¶
　　　又¶
蠻觸寧堪日鬬爭灌花鋤菜了餘生也知管樂成何事¶
不是南陽未易耕¶
　　　又¶
露葉烟條一小亭無人相對眼常青不知五百餘年後¶
誰識揚雲一巻經¶
<pb:KR4f0018_WYG_022-52a>¶
　　　又¶
一曲新詞酒一升夜来清夢亦何曽誰教種得芭蕉樹¶
燒盡南牕聴雨燈¶
　　　又¶
卧起髙齋總自由儘教匝月不梳頭山中那識人間貴¶
翻笑雲谿號醉侯¶
　　　又¶
一方竹簟一張琴醉後還為梁父吟莫訝衣裳多翠色¶
<pb:KR4f0018_WYG_022-52b>¶
草龍珠帳正垂隂¶
　　　又¶
蔬食常將玉版參麈毛揮落只清談却慚米汁猶難㫁¶
彌勒原須共一龕¶
　　　又¶
讀罷殘經更下籖賦心蕭瑟老江淹三更猶自躭孤坐¶
花影渾身月一簷¶
　　　又¶
<pb:KR4f0018_WYG_022-53a>¶
萬里歸来落布帆東園花竹似蒼嵓北山莫把移文誦¶
已剪芙蓉處士衫¶
　　　倚欄¶
聲聲曉雨送春寒早起花前獨倚欄只恐東君少憐惜¶
待他雨止已花殘¶
　　　種字林雜詩¶
去年栽竹遶茅堂春後俄看錦籜長忍得老饕纔半月¶
千竿碧玉已過牆¶
<pb:KR4f0018_WYG_022-53b>¶
　　　和畢正持夏夜書事¶
誰向南来鞭火龍隙光愁見午雲紅我家獨有松千尺¶
不待彈琴已有風¶
　　　又¶
輕雲一霎午来過滿院清隂散薜蘿新竹繞簷桐繞砌¶
已晴偏覺雨聲多¶
　　　又¶
門外朱軒衮亂塵北忩跂足夢初伸炎蒸那用𤣥氷散¶
<pb:KR4f0018_WYG_022-54a>¶
我是人間不熱人¶
　　　又¶
靜夜科頭倚曲廊桃笙不捲竹方牀獨支如意無人見¶
滿地桐花月影香¶
　　　又¶
曲徑斜連一小亭滿簷寒碧晝青冥幾株老樹千竿竹¶
盡作西忩夜雨聴¶
　　　又¶
<pb:KR4f0018_WYG_022-54b>¶
靜掩疎簾罷奕棋日長偏與黑甜宜蟬聲一枕桐隂午¶
正是槐安尚主時¶
　　　次孝威聞瑋原韻¶
知已闗心四十年論文莫向百花前獨憐零落羊碑後¶
誰作孤寒尺五天¶
　　　又¶
朋舊分飛年復年人間何事可如前請看琴酒當時客¶
眀月誰能共一天¶
<pb:KR4f0018_WYG_022-55a>¶
　　　又¶
河梁蘓李已經年霜鬢蕭疎覺勝前百尺樓頭詩一巻¶
碧雲何似在吴天¶
　　　又¶
曽和香奩只幾年安仁憔悴不如前玉臺一片文心在¶
合向煙霞小有天¶
　　　午日至淮隂次家文仲姪¶
疊鼓驚笳兩岸聞錦標爭奪浪花紛濁醪自引瞢騰睡¶
<pb:KR4f0018_WYG_022-55b>¶
善讀離騷只有君¶
　　　又¶
佳節蕭齋忽叩門小花蠻榼送芳樽更探古錦嚢中句¶
喚醒江潭屈子魂¶
　　　白髪傷春二絶句次廣霞韻¶
秋千紅颭夕陽旗鶯語丁寧是此時一日乍晴還乍雨¶
東風無奈小桃枝¶
　　　又¶
<pb:KR4f0018_WYG_022-56a>¶
聞道横塘走鈿車玉鞭相趂㡌簷斜無端一陣輕狂雨¶
驚落滿堤楊白花¶
　　　次自逺韻奉輓蛟門¶
纔占大衍過歸竒厄遇龍蛇忽此期惆悵平泉花正發¶
新詞一曲更何時¶
　　　又¶
拂衣歸卧掩書堂一詠隨君更一觴今日玉京髙處去¶
何如世路有羊腸¶
<pb:KR4f0018_WYG_022-56b>¶
　　　又¶
如此英華竟不留人間輕薄豈無由老天自不容才俊¶
狙獪從来易白頭¶
　　　又¶
去秋分手菊花前妖夢新傳或未然可奈蓬莱無近信¶
一回小别又千年¶
　　　揚州栁枝詞十首¶
楊栁青青覆大堤花開那復問髙低無端嫁與春風去¶
<pb:KR4f0018_WYG_022-57a>¶
一㸃東来一㸃西¶
　　　又¶
隋堤栁下綠忩疎碧玉何曽駕鈿車自逐劉家舊雞犬¶
儘從時世鬬妝梳¶
　　　又¶
䢴水東来碧似油垂楊一帶起朱樓誰將當日隋宫地¶
改作山塘半日㳺¶
　　　又¶
<pb:KR4f0018_WYG_022-57b>¶
欲向郎前事事諳一時裝裹薄吴蠶春衣裁得從人看¶
花樣新来出海南¶
　　　又¶
玉鈎斜畔草蕭蕭賸有新粧倚畫橈金管不須船送酒¶
一行青紵小紅橋¶
　　　又¶
春到平山事若何香車寳馬日經過送生堂裡鞋兒好¶
竹院何曽拜普陀¶
<pb:KR4f0018_WYG_022-58a>¶
　　　又¶
怒馬鮮衣滚陌塵一番烽火一番新凌雲但有黄羅蓋¶
何必相如賦大人¶
　　　又¶
灼灼髙冠燦燦裳烏衣門巷好兒郎横肩十里重城内¶
街卒難容杜牧狂¶
　　　又¶
義濟橋横郡郭邊金爐寳鼎雜龍涎如何秦掾紅樓下¶
<pb:KR4f0018_WYG_022-58b>¶
姹女籹成慣數錢¶
　　　又¶
竹西歌吹幾人聞眀月憑誰説二分我是參軍徒有賦¶
不堪城上看斜曛¶
　　　夢健菴¶
布㡌籠頭不出迎故人相見眼重眀蓬忩一片三更月¶
猶喜春江不世情¶
　　　喜晤火傳¶
<pb:KR4f0018_WYG_022-59a>¶
蕭蕭白髪不堪簪二十年来一再尋此日歸耕無寸土¶
應憐苕水舊時新¶
　　　題鄭超宗九峯雪霽圖¶
滎陽當日顧厨間㸃染雲溪意獨閒一自影園花落盡¶
更無名士愛青山¶
　　　題黄荃畫三生石上圖¶
瞿塘烟水自𥻘𥻘石上聞歌跡已陳只有西泠橋畔月¶
夜来猶似照情人¶
<pb:KR4f0018_WYG_022-59b>¶
　　　又¶
改面回頭日漸非多生心事此生違葛洪井畔無相識¶
手指長松一笑歸¶
　　　題撫松圖¶
傲骨生憐本共殊時時靈夀為君扶看看漸長蒼龍甲¶
莫愛秦家五大夫¶
　　　八月梅花¶
遙望羅浮木葉黄南枝驀地見春光美人自愛秋来月¶
<pb:KR4f0018_WYG_022-60a>¶
肯讓金鵞第一香¶
　　　八月海棠¶
白帝窮秋絶可憐花中何意見神仙碧雞坊裏淒涼客¶
猛向西風又作顛¶
　　　八月梨花¶
月色溶溶夜正涼一枝宫粉出瑤房青旗不用重相趂¶
玉露今能為洗粧¶
　　　八月桃花¶
<pb:KR4f0018_WYG_022-60b>¶
露井風髙木漸彫豈知紅艷轉夭嬈但教人面能長在¶
那有悲秋恨不消¶
　　　擬寄江夏君¶
泛泛蘭舟晩更横鳯皇城下走灘聲炎州秋盡猶餘暑¶
莫取寒砧擣月眀¶
　　　又¶
萬里章江雪浪催聶都山畔首重回遊人不似章江水¶
更過梅花國裏来¶
<pb:KR4f0018_WYG_022-61a>¶
　　　江雨¶
秋江水涸木蘭横齒齒沙中自有聲多謝始興連夜雨¶
寒潮添尺送人行¶
　　　無裘¶
鷫鸘典酒度殘春海國新寒苦殢人却笑遊秦蘇季子¶
黑貂猶在未為貧¶
　　　班婕妤¶
舞袖歌絃易惹塵從来恩寵日相親無端一下黄金輦¶
<pb:KR4f0018_WYG_022-61b>¶
便有推排團扇人¶
　　　九日登學士山題石¶
蕭蕭木葉下晴沙塞雁横天帶晩霞滿目河山聞戰鼓¶
不知何處種黄花¶
　　　與楚雲¶
偶然乘興泛仙槎一啜胡麻便憶家恠煞劉郎歸去速¶
至今猶在誤桃花¶
　　　又¶
<pb:KR4f0018_WYG_022-62a>¶
一笑花前意自親乞詩還脱紫羅巾從来莫問揚州杜¶
舊是青樓薄倖人¶
　¶
　¶
　¶
　¶
　¶
　¶
<pb:KR4f0018_WYG_022-62b>¶
　¶
　¶
　¶
　¶
　¶
　¶
　¶
　林蕙堂全集巻二十二¶
