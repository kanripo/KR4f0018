# -*- mode: mandoku-view; -*-
#+TITLE: 林蕙堂全集
#+DATE: 2015-08-25 00:28:44.268332
#+PROPERTY: ID KR4f0018
#+PROPERTY: BASEEDITION WYG    
#+PROPERTY: JUAN 卷二十三
<pb:KR4f0018_WYG_023-1a>¶
欽定四庫全書¶
　林蕙堂全集巻二十三¶
　　　　　　　　　　　湖州府知府吳綺撰¶
　藝香詞¶
　　小令¶
　　　明月斜¶
　　　　春情¶
月華春風光夜乳燕尋花不肯歸玉奴背靣珠簾下¶
<pb:KR4f0018_WYG_023-1b>¶
　　　憶王孫¶
　　　　寒夜¶
昨宵凍合水晶宫鸚鵡嫌寒罵玉籠鴛錦衾窩曉起慵¶
小牕封雪在山茶樹上紅¶
　　　　白蘋¶
白蘋香裏鷺鸞飛一片青帘掛夕暉江上西風客未歸¶
小蛾眉倚徧闌干紫袖垂¶
　　　桂殿秋¶
<pb:KR4f0018_WYG_023-2a>¶
　　　　秋宵¶
梧桐冷桞隂斜新月横拖一縷霞青天亦有孀娥怨獨¶
恨狂夫不憶家¶
　　　　花院月¶
花院月桞橋風春來飄泊笑吳儂情人偏向歡時去怨¶
句徒憐别後工¶
　　　轉應曲¶
　　　　蟋蟀¶
<pb:KR4f0018_WYG_023-2b>¶
蟋蟀蟋蟀啼向蘭閨聲急泰娘初解離情悄擁鸞衾夢¶
驚驚夢驚夢斜月壓簾霜重¶
　　　　鸚鵡¶
鸚鵡鸚鵡花底時梳翠羽見人學道相思却憶闗山别¶
離離别離别萬里秦天隴雪¶
　　　搗練子¶
　　　　秋夜¶
聲淅淅影蕭蕭白雁南歸入夜髙别夢路常迷菡萏愁¶
<pb:KR4f0018_WYG_023-3a>¶
人牕怕種芭蕉¶
　　　　離緒¶
秋漸晩不歸家又見青天月一芽愁煞銀筝無意緒有¶
人和淚剪燈花¶
　　　如夢令¶
　　　　金陵舊感¶
楊栁白門春樹燕子滿城風絮㸔盡六朝花人在畫樓¶
深處烟雨烟雨蕭瑟江闗如許¶
<pb:KR4f0018_WYG_023-3b>¶
　　　　憶舊¶
猶憶泰娘初見匿笑佯迴金鈿飄泊損紅顔痛煞巫山¶
影現誰怨誰怨淚灑犀簾一片¶
　　　望江南¶
　　　　揚州¶
揚州路人醉竹西亭畫漿船頭荷葉大玉簫橋上栁花¶
輕山送過江青¶
　　　　又¶
<pb:KR4f0018_WYG_023-4a>¶
揚州夜花月擁䢴闗錦瑟兩行傾玉盌紅燈千影照珠¶
鬟春漏不曽寒¶
　　　　溪南雜咏(選七首/)¶
溪南好水閣對斜曛灘響聲流三伏雪畫欄閒倚一秋¶
雲客到可論文　(高雨閣/)¶
溪南好十二有高樓碧檻暗隨朱閣轉紅燈遙映綠牕¶
幽花底夜藏鈎　(十二樓/)¶
溪南好曲水舊名園老樹陰連㸔奕館藕花香繞讀書¶
<pb:KR4f0018_WYG_023-4b>¶
軒元龍榻自眠　(曲水園/)¶
溪南好松雲帶翠微百尺簾櫳紅日早四窓屏障碧山¶
圍遍倚欲忘歸　(松雲館/)¶
溪南好新橋一道通雁齒溪邊飛宿鷺魚鱗花下偃垂¶
虹畫檻正當中　(新橋/)¶
溪南好薝蔔欲成林磚上金留奇樹影壁間波動海潮¶
音松古一亭深　(仁義寺/)¶
溪南好桂樹一㕔多天上夜寒生玉兎人間秋老發金¶
<pb:KR4f0018_WYG_023-5a>¶
鵝仙斧莫輕磨　(桂園/)¶
　　　江南春¶
　　　　春情¶
情脉脉恨依依烟歸花影直風到桞條知紅閨春盡無¶
人覺鸚鵡籠香睡欲癡¶
　　　摘得新¶
　　　　月漸殘¶
月漸殘花陰壓玉欄燈前金屈戍小屏山山外有人頻¶
<pb:KR4f0018_WYG_023-5b>¶
入夢未曾還¶
　　　一葉落¶
　　　　秋閨¶
一葉落粘珠箔青蛾夜半傷離索葉離春更生人離盡¶
虚約盡虛約前事思量錯¶
　　　鴛鴦綺¶
　　　　早春¶
小欄干倚近百花寒只被東風覺吹人衣袖單¶
<pb:KR4f0018_WYG_023-6a>¶
　　　梧桐影¶
　　　　人未歸¶
人未歸春將半小玉嬌憨妒燕兒押簾早放黄金蒜¶
　　　西樓夢¶
　　　　粧懶¶
粧懶粧懶擁髻慵開鏡樓前花發雙枕閒玉兒只為春¶
寒病¶
　　　　明月¶
<pb:KR4f0018_WYG_023-6b>¶
明月明月直入秦樓裏蛾眉夜半不能眠開窻坐把銀¶
筝倚¶
　　　　斜照¶
斜照斜照一半紅珠幌歸來雙燕語黄昬離愁又在江¶
樓上¶
　　　　又明月¶
明月明月一片多情影當樓照入碧紗厨美人微醉纔¶
微醒¶
<pb:KR4f0018_WYG_023-7a>¶
　　　凭欄人¶
　　　　陌上¶
陌上花開烟景稠折得花枝紅在手將花却自羞惹東¶
風吹不休¶
　　　　本意¶
何處江帆載夕陽十幅蒲帆一半黄高樓倚暮粧望天¶
涯雲水長¶
　　　碧牕夢¶
<pb:KR4f0018_WYG_023-7b>¶
　　　　楊栁¶
楊栁將烟細梨花着月明玉人忍淚按銀筝絶似小窓¶
低語沒人聽¶
　　　十六字令¶
　　　　春情二首¶
春纔到深閨便泥人花知道一㸃要温存¶
情不識他從何處生相逢處但覺惹人疼¶
　　　花非花¶
<pb:KR4f0018_WYG_023-8a>¶
　　　　離情¶
月方沉天將曙夢不成留莫住樓中無數可憐人江南¶
盡種相思樹¶
　　　解紅兒¶
　　　　憶别¶
白項鴉花冠鷄未明都向枕邊啼為報東風太狼籍花¶
落盡玉窓西¶
　　　喜春來¶
<pb:KR4f0018_WYG_023-8b>¶
　　　　有見¶
一灣綠水花遮路朱欄人倚樓嬌憨不肯下簾鈎莫轉¶
頭新月半天愁¶
　　　歸自謡¶
　　　　閨憶¶
深院静風颭落花紅不定牆東月下鞦韆映　玉驄一¶
去成孤另愁誰証説來但與鸚哥聽¶
　　　　寒食¶
<pb:KR4f0018_WYG_023-9a>¶
一百五多少龍蛇原上土棠梨風急紅無主　朝來寂¶
寞輕烟縷垂楊舞鞦韆挂在鶯啼處¶
　　　相見歡¶
　　　　春閨¶
垂楊綠到闌干又春殘㸔盡一庭花雨小紅慳　凭畫¶
檻抛繡帖夢無閒檢取近來雙袖淚痕斑¶
　　　　吳興感事¶
西風落日登臺眼重開無數繞城山色送青來　古今¶
<pb:KR4f0018_WYG_023-9b>¶
事吳越地幾雄才一片項王馬埒亂雲堆¶
　　　　去來¶
去來來去匆匆可憐儂惆悵謝家明月小亭中　何處¶
見誰為辨夢無蹤那得燕兒銜出一春紅¶
　　　　别夢¶
半窓殘月朦朧畫橋東夢裏那人愁坐小屏風　空惹¶
恨難覔信恨匆匆待把别情珍重託歸鴻¶
　　　長相思¶
<pb:KR4f0018_WYG_023-10a>¶
　　　　夜坐¶
花一牕月一牕酒醒西齋聞暗香黄梅初破霜　琴聲¶
長漏聲長綠淺庭莎鶴夢涼懷人字半囊¶
　　　　平望舟中¶
春春波秋秋波錦纜牙檣似擲梭青山奈客何　官船¶
過估船過不及漁翁自唱歌斜陽晒緑蓑¶
　　　　舟夜¶
盼行程數行程秋滿江湖客自驚灘聲雜雨聲　話難¶
<pb:KR4f0018_WYG_023-10b>¶
憑夢難憑水驛人稀錯報更荒雞不肯鳴¶
　　　醉太平¶
　　　　悠然閣偶題¶
波光半城花陰一庭秋山萬朶青青作南牕畫屏　顛¶
狂酒兵蕭踈墨卿吾師只愛淵明採東籬菊英¶
　　　　吳興¶
空亭鶴雛空牀蠧魚詩瓢酒碊茶爐是湖中簿書　郎¶
真漫乎翁真醉歟樊川逸少眉蘇結烟波釣徒¶
<pb:KR4f0018_WYG_023-11a>¶
　　　　題醉仙圖為念因夀¶
顛耶其仙聖耶其賢人間齷齪堪憐向醉鄉且眠　歌¶
乎有弦吟乎有箋糟丘長據千年其誰曰不然¶
　　　　放歌¶
燈前翠蛾花前緑螺人間明月無多任先生去波　翟¶
家雀羅張家鳯窠生平得失如何和香山放歌¶
　　　　偶作¶
相思可憐離情漫傳斷腸准擬今年在雲邊水邊　青¶
<pb:KR4f0018_WYG_023-11b>¶
簾畫船紅燈翠絃半生潦倒依然為花顛酒顛¶
　　　　題抱膝看雲圖¶
河山眼前雲霞足邊故鄉一望依然彼黄冠者仙　匆¶
匆兩丸蒼蒼九烟白衣變幻堪憐向南陽且眠¶
　　　感恩多¶
　　　　看美人卧¶
霞歛紅牕曉屈戌黄金小鸚鵡莫驚猜報人來　偷覻¶
屏山深處有人眠有人眠倦眼惺忪壓衾花半邊¶
<pb:KR4f0018_WYG_023-12a>¶
　　　春光好¶
　　　　苕川偶題¶
隨桞絮拂榆錢冶遊天欲問水嬉何處五湖邉　醉裏¶
題將羅扇歸來拾得金鈿走馬碧雞人莫笑海棠顛¶
　　　　迎春¶
春來也是何時沒人知先到玉兒頭上裊花枝　十二¶
畫樓簾捲紅粧笑語參差爭向綵幡成隊處㸔朱衣¶
　　　　立春¶
<pb:KR4f0018_WYG_023-12b>¶
朱閣麗綵幡輕好風生萬樹梅花一夜明曉來晴　錦¶
爆抛殘寒色瑶笙吹出新聲畫屧印將瓊屑碎滿江城¶
　　　生查子¶
　　　　同顧菴次澹心韻¶
淼淼白蘋洲認得吳興路不見水嬉人密葉青如雨¶
行春復幾時紫馬尋花去誰有惜春心寒食隨儂住¶
　　　一㾗沙¶
　　　　元宵感事¶
<pb:KR4f0018_WYG_023-13a>¶
記得去年時節爛醉紅燈白雪今日又離家見梅花¶
無限西州舊事獨剰江山如是老却眼中人奈何春¶
　　　　記事¶
記得鵲橋時候小飲綠牕紅瘦舊約忽蹉跎淚㾗多¶
三十六陂秋色何處問他消息兩地好相思沒人知¶
　　　　廣陵懷古¶
滿地西風黄葉冷却二分明月可惜好雷塘任牛羊¶
飛盡隋堤桞絮歌吹不知何處閒煞古揚州夢青樓¶
<pb:KR4f0018_WYG_023-13b>¶
　　　　惠山有見¶
可是天台伴侣家住碧雲深處一笑出鸞紗認桃花¶
怕被罡風吹着仙帔香籠紅藥郎是幾時來繡簾開¶
　　　太平時¶
　　　　無題¶
羅衾横裹一牀癡枕痕知些些情事費尋思暖香時¶
五鼔衣裳三鼔月去來遲傷心休唱竹枝詞比紅兒¶
　　　　題前山欲雨圖¶
<pb:KR4f0018_WYG_023-14a>¶
江南春到栁花多麴塵波劉郎浦口唱漁歌好婆娑¶
一片前山剛潑墨晩雲拖呼兒料理舊青蓑㸔如何¶
　　　㸃絳唇¶
　　　　春情¶
幾度鸎啼垂楊綠了千千縷玉驄人去滴盡西牕雨¶
撲損菱花金粉都無緒相思處無情山色遮却多情路¶
　　　　煙雨樓次史邦卿過西泠橋韻¶
煙水無情當年曾照朱樓影鴛鴦飛盡有夢如天迥¶
<pb:KR4f0018_WYG_023-14b>¶
紅藕花殘桃葉歌聲冷萍無定蕭蕭短鬢白髪羞明鏡¶
　　　　咏蝶次𢎞載韻¶
栁雨花煙英臺尚記生前景去來相並艷殺羅裙影¶
絮粉茸金眉眼從來靚紅珠冷花房睡醒相逐過金井¶
　　　　咏蟬¶
素緌高嘶半生贏得風和露槐朝栁暮占斷江頭樹¶
抱葉吟條似向行人訴愁無數不堪聽處六代斜陽路¶
　　　　咏蟋蟀¶
<pb:KR4f0018_WYG_023-15a>¶
秋到庭除不知何事須頻說做成悲切訴向淒涼月¶
斷礎頽垣似為愁鋪設聲無歇苔花如雪㸃㸃秋棠血¶
　　　　南昌寓樓見周屺公題壁依韻和之¶
一𣲖波聲片帆吹過鄱陽雨晩霞收暑是我登樓處¶
浪跡天涯事事渾無緒何時去往年西浦酹酒同懷古¶
　　　　老梅根¶
詰屈虬根暗香疎影何年得廣平鐵石先有春消息¶
幾㸃寒英用盡東風力誰曾識冶傳南國雪老梅苔碧¶
<pb:KR4f0018_WYG_023-15b>¶
　　　　咏素馨花燈¶
春散蠻天珠江處處都如雪綵絲誰纈砌作團圓月¶
鳯蠟髙懸熏得濃香徹羅幃揭芳心猶熱情在香難歇¶
　　　醉花間¶
　　　　春閨¶
思時候憶時候時與春相凑把酒囑東風種出雙紅豆¶
　鴉啼門外桞逐漸教人瘦花影暗牕紗最怕黄昏又¶
　　　　望家信不至¶
<pb:KR4f0018_WYG_023-16a>¶
揚州水贑州水雪浪千千里魚不解銜書空躍黄金尾¶
　靈氛虚報喜許我平安紙寒燈亦見欺花顫鸚哥嘴¶
　　　浣溪沙¶
　　　　有感¶
吳苑青苔鎖畫廊漢宫垂栁映紅牆教人愁殺是斜陽¶
　天上無端催曉暮人間何事有興亡可憐燕子只尋¶
常¶
　　　　春情¶
<pb:KR4f0018_WYG_023-16b>¶
南浦輕烟蘸碧波西泠油壁少經過鎖牕獨自畫青蛾¶
　淚㸃漸同花片落情絲長似栁條多鏡中金翠奈春¶
何¶
　　　　客懷¶
摇落闗河懶問津扁舟萬里送孤身亂山秋色又斜曛¶
　江上泊逢吹笛客月中難作倚樓人可憐愁殺鮑參¶
軍¶
　　　　無題次友人韻¶
<pb:KR4f0018_WYG_023-17a>¶
欲起偏生恰墜釵臨行那得更兜鞋教人憐處且徘徊¶
　江水無情桃葉去春風有約栁枝來漫抛江淚被人¶
猜¶
　　　霜天曉角¶
　　　　雪後夜登愛山臺¶
孤臺雪霽雪月光相泥把似大羅天闕天上全無地¶
此時雙鶴唳㺯花梅吐氣明日頭銜須換直寫水晶宫¶
吏¶
<pb:KR4f0018_WYG_023-17b>¶
　　　　偶吟¶
詩愁酒病不改躭花性獨怪秋來山色都砌做江淹恨¶
　西風黄葉陣霜寒歸雁信料想玉樓人眼望不得斜¶
陽盡¶
　　　酒泉子¶
　　　　春夜¶
花影天邪晴月照人今夜羅窓半展泪痕斜有些些¶
巫山欲夢楚雲遮繡被香寒宫麝隔牆聞響七香車是¶
<pb:KR4f0018_WYG_023-18a>¶
誰耶¶
　　　紗窻恨¶
　　　　離緒¶
桃花一片春輕簿誤東風有人獨坐紅珠落小牕中¶
慿誰事陡生離恨淒涼煞釵上金蟲央及青鸞去問臨¶
卭¶
　　　減字木蘭花¶
　　　　憶逺¶
<pb:KR4f0018_WYG_023-18b>¶
天涯何處芳草砌成腸斷路欲寄離愁怕聽征鴻不倚¶
樓　琴慵酒懶栁絮榆錢春漸晩&KR0838;是淒涼夜夜燈花¶
瘦影長¶
　　　　題穀永新園¶
車門清雅小搆樓臺成罨畫花竹扶疎夜半荷香繞異¶
書　起來微醉月照斜陽人影翠映徹雕闌烟盡遥山¶
似綠鬟¶
　　　　湖光¶
<pb:KR4f0018_WYG_023-19a>¶
湖光夜徹飛上小樓都化月人似梅花爛醉孤山處士¶
家　夢雲縹緲起傍玉蘭花影悄燕子多情偷得紗㡡¶
細語聲¶
　　　　飲家伯成署中¶
官齋清暇容我疎狂傾翠斚晴月如霜晒破檀梅一蕚¶
黄　燒殘畫燭把酒清談人似玉來日揚舲回首龍山¶
眼共青¶
　　　　贈彭爰琴¶
<pb:KR4f0018_WYG_023-19b>¶
燕山疋馬擕手河梁人去也此地相逢隋苑秋聲百尺¶
桐　綠么紅豆一曲新詞花影瘦自是彭宣曾向扶風¶
聽管弦¶
　　　　題何奕美小照¶
傳神阿堵此是何郎須認取莫浣征衫嵇紹當年血尚¶
斑　樹猶如此百尺亭亭誰可擬賦就新詩東閣梅花¶
又一枝¶
　　　　題家介兹照¶
<pb:KR4f0018_WYG_023-20a>¶
五都驚見李白軒軒霞一片季重何人風雅如髯果絶¶
倫　蕭蕭黄葉此際幽懷誰可說同是延陵相對還須¶
酒數升¶
　　　　題尤悔菴清平調雜劇¶
仙才供奉豈藉尋常科第重失却珊瑚只笑唐家結網¶
疎　知君寄託掃盡里兒容做作爛醉沉香此後誰堪¶
七寳牀¶
　　　　鳯條清露¶
<pb:KR4f0018_WYG_023-20b>¶
鳯條清露滿地綠雲蒼蘚䕶若有人兮氷雪文章手自¶
擕　玉山如照此日洛陽人正少夜夢凌風好入天門¶
第八重¶
　　　　樹蘭¶
家原幽谷自别湘沅非舊族葉葉枝枝婀娜江城玉露¶
時　靈均漫採根蒂雖殊香未改金粟全身那用朝衣¶
侍女薰¶
　　　　鷓鴣¶
<pb:KR4f0018_WYG_023-21a>¶
𤣥黄繡羽未到炎荒先見汝與汝何干聞道飛時自向¶
南　鈎輈不息人自欲行空費力呌斷江風細雨寒煙¶
苦竹寒¶
　　　添字昭君怨¶
　　　　感事¶
聞道青溪歌院只剰兎葵一片五更還響落花風景陽¶
鐘　寂寞白門楊桞春思渾如中酒鴛鴦飛盡莫愁湖¶
可憐無¶
<pb:KR4f0018_WYG_023-21b>¶
　　　　春寒¶
落盡梨花時候寒到將殘更陡添衣偏覺畫羅單是今¶
番　幾夜睡來難穏却恨東皇心狠明欺繡被半牀空¶
是東風¶
　　　菩薩蠻¶
　　　　無題次後主韻¶
月帶煙霜花帶霧巫山只合愁人去擕手下瑶堦心忙¶
褪繡鞋　語低防聽見觸手心先顫應知離别難未離¶
<pb:KR4f0018_WYG_023-22a>¶
多少憐¶
　　　　乍遇　咏青溪遺事畫冊和程邨韻¶
落花欲定風吹起惜花人在東風裏飄颺金縷衣相逢¶
燕子飛　臉兒纔半見恨煞齊紈扇紺蝶與黄鴦輸他¶
春一雙¶
　　　　奕棋¶
碧闌干外安榴吐金籠午倦呼鸚鵡光景劇爭棋一枰¶
花影遲　小姑旁袖手奪角防開口賭却玉釵兒嗔輸¶
<pb:KR4f0018_WYG_023-22b>¶
半子時¶
　　　　私語¶
空庭落盡梨花雪同行最怕分明月眉蹙翠連娟含情¶
悄並肩　盟深宵未倦香吐唇脂茜低囑莫教聞鸚哥¶
解語人¶
　　　　迷藏¶
招邀女伴東鄰近小家碧玉初攏鬢作㺯各潛藏銀牀¶
花影涼　釵防珠網邏深向湖山躱驚鳥動花枝拖將¶
<pb:KR4f0018_WYG_023-23a>¶
綉藕絲¶
　　　　彈琴¶
晴蟾綠浸梧桐葉㣲風午夜消寒熱雙璅對人彈氷香¶
袖口寒　金花明寳串一曲離騷怨有客本浮湘今宵¶
覺漏長¶
　　　　讀書¶
蕭蕭夜靜鳴窻竹翻書愛與郎同讀難字故撩人紅絲¶
記問頻　嬌羞郎對靣句澁佯遮扇把巻一回頭茶傾¶
<pb:KR4f0018_WYG_023-23b>¶
笑未休¶
　　　　潛窺¶
梅花千樹圍香雪水晶窓掩多情月燭影坐羈雌誰知¶
郎暗窺　餅金應用慣贏得紅綃看羞頰動春潮低頭¶
墮鳯翹¶
　　　　秘戲¶
龍鬚方錦軃香玉鷓鴣枕側雲鬟綠金蒜不能垂巫山¶
匿笑時　屏摇金屈戌那得雙眸覻&KR0838;老此鄉中温柔¶
<pb:KR4f0018_WYG_023-24a>¶
伴小紅¶
　　　　偶賦¶
滄浪亭下波光碧春來又作鵝兒色盡日把綸垂無魚¶
且自歸　摴蒲聊一戲寧道無休勢驕馬脱金銜思量¶
已再三¶
　　　　又¶
夢中猶記開鸞鏡時新閙掃梳雙鬢枉道沒人同巫陽¶
隔萬重　春光㸔漸晩心緒楊花滿憔悴老徐娘曾經¶
<pb:KR4f0018_WYG_023-24b>¶
事玉皇¶
　　　　又¶
花前偶把清平賦沉香酒醒知何處賤賣十眉圖嫦娥¶
畫得無　九天歌吹斷雨露何時見鸚鵡事全非淒涼¶
舊羽衣¶
　　　　又¶
十年寥落空彈劍子雲閣上誰相盼垂翼更何云天高¶
第八門　烏程誰貰酒瓶罄終難有春去忽聞蟬水嬉¶
<pb:KR4f0018_WYG_023-25a>¶
人可憐¶
　　　　又¶
宵來白鳥如雷鼔露筋那顧貞娥苦披髪漫狂呼離騷¶
熟讀無　門東兒自哭茅捲秋風屋澆酒向蝸廬長歌¶
弔伍胥¶
　　　　又¶
人情反覆寧須道英雄眼底吾將老長劍日摩婆人間¶
怪事多　夜闌空耳熱鬼笑燈將滅長揖問燕丹田生¶
<pb:KR4f0018_WYG_023-25b>¶
值幾錢¶
　　　　又¶
秋來醉倒黄花下淵明不是甘田舍擊碎案頭壺能消¶
猛氣無　青山雙蠟屐去去尋煙客誰許辧裝錢横眸¶
欲問天¶
　　　　又¶
古今勝負如棋耳欲憐欲殺誰為此世事總蒼茫何堪¶
䑕易腸　百年寧有錯幾日何堪絡詩酒過殘年狂來¶
<pb:KR4f0018_WYG_023-26a>¶
不上天¶
　　　　離心¶
離心夜共燈花碎羅衾倒葢何曾睡不肯過西窓空樓¶
月影黄　分明曾夢見猶自相偎戀猛地被風驚吹來¶
雁一聲¶
　　　　和悔菴¶
江都不似開皇好牛羊横卧雷塘草伍員但吹簫霜痕¶
斷板橋　田家無幸舍躑躅秋蓬下服食學淮南水精¶
<pb:KR4f0018_WYG_023-26b>¶
何用鹽¶
　　　　又¶
西風吹醒春婆夢無端又作參軍㺯朱户倚雲高藜羮¶
似七牢　占蓍同得履北道誰為主買駿用金時寜須¶
謝眺詩¶
　　　卜算子¶
　　　　不寐次西樵¶
夜半雪花深凍醒梅枝雀蝴蝶思春不肯來香瘦何郎¶
<pb:KR4f0018_WYG_023-27a>¶
閣　宿酒避雞聲夢怕憂相索聞道圖南有睡方只少¶
無愁藥¶
　　　巫山一段雲¶
　　　　憶舊次𢎞載韻¶
密意珊瑚帶深情翡翠巵人前隠笑動蛾眉嬌多語故¶
遲　為有愁中態都成夢裏思當初錯處也相宜何況¶
總宜時¶
　　　　大孤山¶
<pb:KR4f0018_WYG_023-27b>¶
萬頃明波碧千尋夕照紅靈旗隠約在雲中凌波翠一¶
弓　莫把彭郎倚誰將宓女通大喬何事不從容容易¶
嫁江東¶
　　　　題倚梅美人圖¶
影靜知春早情多耐曉寒亭亭嫋嫋怕成殘肯去倚闌¶
干　獨愛香無那同憐瘦欲刪黄昏只許月平安蜂蝶¶
不教看¶
　　　採桑子¶
<pb:KR4f0018_WYG_023-28a>¶
　　　　秋閨¶
西風不管梧桐葉亂落秋光跌碎斜陽猶剰紗窻一半¶
黄　新寒陡入羅衣薄睡盡殘缸鎖却餘香昨夜南來¶
雁帶霜¶
　　　　題悔菴讀離騷雜劇¶
瀟湘千古傷心地歌也誰聞怨也誰聞我亦江邊憔悴¶
人　青山剪紙歸來晩幾度招䰟幾度銷䰟不及髙唐¶
一片雲¶
<pb:KR4f0018_WYG_023-28b>¶
　　　玉樹後庭花¶
　　　　畫寄亭作¶
槐根幻出南柯郡夢憑誰問蜂巢燕壘勞安頓暫排春¶
悶　幽欄曲徑花傳信栁疎梧嫩仙鶴一雙苔跡印落¶
些風韻¶
　　　好事近¶
　　　　戲柬坦夫¶
綠葉已成陰只剰廣寒一樹昨夜月中香墜被流鶯銜¶
<pb:KR4f0018_WYG_023-29a>¶
去　誰言金嫩未勝鴉漸有芳心露却怪蘇門仙客勸¶
春光不住¶
　　　　戲答¶
把酒問東風何事便都春去莫遣鸚哥知道勸桃花且¶
住　年年强半為花疼花有疼人處難道東風不曉把¶
啼鶯分付¶
　　　　閨情和正持松濤詞韻¶
金斗爇沉香難熨離腸愁結强向人前歡喜恨眉痕暗¶
<pb:KR4f0018_WYG_023-29b>¶
洩　今年心事更重重較與去年别昨夜空牀孤影睡¶
蟾光清徹¶
　　　　歸思¶
一片故鄉心猛被角聲吹破酒薄不如愁釅怕今宵難¶
過　漫將離恨訴青天天有許多大淚溼枕痕難熱共¶
梅花清坐¶
　　　栁含煙¶
　　　　咏栁¶
<pb:KR4f0018_WYG_023-30a>¶
江南路栁絲垂多少齊梁舊事玉蛾金繭只霏霏掛斜¶
暉　眼眼眉眉都是恨人去靈和莫問誰堪眠起對紅¶
閨晩風吹¶
　　　漁父家風¶
　　　　過西塞山訪張志和舊隠不得¶
鱖魚春水舊迢迢有客泛蘭舠而今事往無人問花落¶
大夫橋　新月小暮山髙古風遥樵青何處欵乃聲聲¶
如意頻敲¶
<pb:KR4f0018_WYG_023-30b>¶
　　　謁金門¶
　　　　雨後¶
朝雨沐小閣翠陰如幄閣外白雲飛去速亂峰添意綠¶
　靈鵲喜聲相續新笋㸔㸔成竹滿逕落紅無管東燕¶
兒銜補屋¶
　　　　秋夜¶
真堪憶江上亂峰堆碧高處乘風横銕笛笑人間不直¶
　千古鬭竒角力不了砌蛩啾唧天上神仙何寂寂桂¶
<pb:KR4f0018_WYG_023-31a>¶
花聞歎息¶
　　　　夜思¶
天欲雪客裏凍僵蝴蝶一介斷鴻聲哽咽影寒燈半滅¶
　獨抱幽情誰説不睡翻嫌明月夢裏家山青幾疊那¶
人何處歇¶
　　　　春情¶
春欲老雨雨風風昏曉枝上殘紅堦下草掃應還更掃¶
　何事最傷懷抱芍藥開遲謝早獨倚闌干添懊惱釵¶
<pb:KR4f0018_WYG_023-31b>¶
鸞欹鬢小¶
　　　　留客¶
春將去燕子留春不住分付落花飛滿路隔將春去處¶
　畢竟春光難訴轉怨亂紅催取我問落花誰誤汝莫¶
嗔風共雨¶
　　　　送春¶
春歸決半夜起和春别窻外落花堆似雪送春惟有月¶
　恠煞杜鵑啼徹月也和春休歇竊藥嫦娥空有訣春¶
<pb:KR4f0018_WYG_023-32a>¶
䰟難再接¶
　　　更漏子¶
　　　　和阮亭與友人話秦淮舊事¶
栁遮樓花拂地金粉六朝争麗歌檻裏舞䦨中鸞笙醉¶
軟紅　燕飛忙鶯語咽天寶何堪再説愁黯黯淚瀟瀟¶
孤燈白下橋¶
　　　　夜情¶
被慵薰釵懶卸愁到天涯今夜欹繡枕對銀缸相思月¶
<pb:KR4f0018_WYG_023-32b>¶
半牀　有誰知無處問燕子不傳芳信花㸃㸃栁絲絲¶
無聊是此時¶
　　　　離情¶
嶺頭花橋上月記得箇時離别孺子榻仲宣樓無端又¶
一秋　五更心千里夢只把鬢絲搬㺯空寂寞好思量¶
籬邊菊蕋黄¶
　　　　又¶
夢揚州題霅館杜牧尋春較晩憂莫解病誰知愁多變¶
<pb:KR4f0018_WYG_023-33a>¶
作痴　一江波千里路只辨夢兒來去憐薄倖恨多情¶
斜陽隔岸筝¶
　　　清平樂¶
　　　　太湖¶
亂山青接粘住吳和越萬頃琉璃秋映徹做作蘋風栁¶
月　烟波誰是吾徒西風吹出鱸魚斜日盪將艇子醉¶
教桃葉相扶¶
　　　　題悔菴醉桃源雜劇¶
<pb:KR4f0018_WYG_023-33b>¶
山空石古遮斷桃花櫓採菊東籬杯自舉獨把義熙留¶
取　門生兒子籃輿有時直上匡廬人道賢哉隠者不¶
知禪也仙乎¶
　　　誤佳期¶
　　　　嘲友人¶
金井初堆飛雪松栢有人堪結紫綾半臂記當時别様¶
多疼熱　錦帶託纒綿脂粉翻嫌湼五湖載去聽黄鸝¶
自是相思切¶
<pb:KR4f0018_WYG_023-34a>¶
　　　憶秦娥¶
　　　　次梅村韻¶
情脉脉蘭成本是江南客江南客烏啼門外斷腸横笛¶
　秦淮十里楊花白濛濛細草春煙濕春煙濕板橋人¶
散月明騷瑟¶
　　　　客中生日戲示陶姬¶
今何夕年年苦被霜華逼霜華逼十三樓上幾畨吹笛¶
　山河滿目斜陽急闌干醉倚蛾眉碧蛾眉碧英雄老¶
<pb:KR4f0018_WYG_023-34b>¶
矣壯心猶昔¶
　　　玉聯環¶
　　　　夏景¶
梧桐密處清陰重碧紗風㺯落花簾外舞輕紅又與蒼¶
苔補空　雪藕調氷佳興有誰堪共日長縱得綉工夫¶
不彀將愁將夢¶
　　　畫堂春¶
　　　　畫寄亭雨中移花次韻¶
<pb:KR4f0018_WYG_023-35a>¶
垂簾日午不啼鶯雨聲遥應棋聲吳兒恰到載花舲惹¶
起多情　閒着池邊蠟屐還来竹下紅亭種花不是為¶
花疼花為情生¶
　　　　西湖偶作次辰六韻¶
小樓一望暮山横山光飛上層城西湖深夏綠波平荷¶
葉風清　芳渚半生花氣畫船時送歌聲鄂王祠樹白¶
公亭今古闗情¶
　　　　八月梅花¶
<pb:KR4f0018_WYG_023-35b>¶
人間珠露欲為霜畫屏那得春光劉郎驀地共何郎并¶
艷爭芳　鬢上紅嬌天寳額邊粉綴含章當年剪綵憶¶
家鄉笑殺隋皇¶
　　　阮郎歸¶
　　　　雨後坐聽小奚度曲次子夀韻¶
清和時候雨初晴鳩歡急婦聲夜來涼影月華明花陰¶
綠一亭　雲淡淡露英英有人吹玉笙金衣一曲漏三¶
更天空星自青¶
<pb:KR4f0018_WYG_023-36a>¶
　　　　西湖立秋¶
田田葉上晩珠圓秋從荷氣傳紅衣欲動笑輕烟真真¶
似絳仙　霞彩媚月華鮮兩峯青對眠倚樓人靜影相¶
連吹簫勸玉船¶
　　　　松陵道中¶
西風吹老幾斜陽鱸魚墜釣香蜻蜓艇子下金昌花開¶
七里塘　荷作屋菊為裳離騷歌一章錦袍醉遇謫仙¶
狂同騎白鳯凰¶
<pb:KR4f0018_WYG_023-36b>¶
　　　　倦圃看桂席上贈徐姬¶
南園仙蕋綻金鵝天香㸃袖羅憑欄小影漾横波情多¶
因病多　有宛轉漫騰那回頭雙翠蛾憐憐惜惜篏心¶
窩可憐真奈何¶
　　　　雁水昆仲過曾波閣小集分賦¶
南池煙景似瀟湘荷風面面涼山公走馬興非常銜杯¶
月一牀　憑畫檻瀉瑶漿團圞夜未央沙邊羡殺白鷗¶
雙渾身紅藕香¶
<pb:KR4f0018_WYG_023-37a>¶
　　　眉峯碧¶
　　　　立春¶
鏡裏韶光早彩勝釵梁裊捲簾都是惜春人争道是來¶
年好　生怕東風小央及庭前草玉堦先自送青來莫¶
教惹得芳心惱¶
　　　　旅夜次上若韻¶
燭地啼無歇漏斷聲還咽一縷春蠶絲不了都打做心¶
頭結　淚㸃紅冰疊羅袖熏難熱仙鸞雖自有靈膠離¶
<pb:KR4f0018_WYG_023-37b>¶
腸已斷何堪接¶
　　　　有憶¶
一㸃燈花靜掃夢渾難定一夜相思一夜愁更忍說黄¶
花病　酒薄孤衾冷其奈雙眸醒央及寒雞不肯啼分¶
明要把愁支領¶
　　　　旅思¶
霜皎銀蟾爛風急燈花顫夜夜寒更獨自聴怎奈得人¶
長歎　憶了千千萬苦把梅花絆試騐青衫盡淚痕也¶
<pb:KR4f0018_WYG_023-38a>¶
應不是歸心慢¶
　　　海棠春¶
　　　　西湖月下次子夀¶
年年似與西湖約道此日荷花有諾月轉露華開酒醒¶
風香作　蘇堤十里煙銷幕任客夢畫船飄泊清極自¶
生涼月照林逋鶴¶
　　　　曉妝　次王阮亭閨情四首¶
賣花聲入紅樓響㸔檐角霞銷珠網扶倦啓香奩一鏡¶
<pb:KR4f0018_WYG_023-38b>¶
柔情漾　鬱金梳掠同心様&KR0838;一隻金鸞給賞好極轉¶
生疑更把簾旌敞¶
　　　　午睡¶
狸奴花底金眸足捲繡帖碧闌干曲紅困一枝花軃向¶
茱萸褥　枕紋香印胭脂肉鸚鵡喚茶擎小玉只剰半¶
牀慵抛却絲和竹¶
　　　　晩浴¶
春波欲浸桃花影試荳蔲倦眸初醒綃解下裳紅壺瀉¶
<pb:KR4f0018_WYG_023-39a>¶
珍珠冷　藏羞移却粧臺鏡下繡幄鞋弓慢整展轉出¶
來遲月上懸金餅¶
　　　　夜坐¶
愁多懶說巫山雨那更理玫砧香杵擁髻向燈花碎滴¶
紅如語　江闗夢逺䰟難去耐不過幾聲街鼔呼婢學¶
郎談戲折花為麈¶
　　　桃源憶故人¶
　　　　記事¶
<pb:KR4f0018_WYG_023-39b>¶
雪花如掌深三尺高卧袁安未識侵曉叩門何急一鶴¶
如人立　老梅横卧孤亭側香折玉虬無力呼酒酹花¶
花惜辜負林逋屐¶
　　　　春月¶
杏梁高處栖雙燕十二玉樓寒淺人把瀟湘簾捲恰對¶
嫦娥面　赤闌干外光如練涼影平鋪碧蘚春在枝頭¶
如見一一桃花片¶
　　　　上已¶
<pb:KR4f0018_WYG_023-40a>¶
蘭亭舊事成千古剩得青山如許今日相擕何處栁色¶
西陵雨　祓除若果災能去何不將愁前取醉後繡簾¶
朱户芳草裙腰路¶
　　　　夾竹桃¶
韶光流向西風候誰道紅顔不久人面可憐如舊翠倚¶
天寒袖　黛眉畫得初酣酒直似湘娥清瘦自到天台¶
洞口節操君知否¶
　　　訴衷情¶
<pb:KR4f0018_WYG_023-40b>¶
　　　　用劉隨州句¶
菊花能醉去官人出岫笑閒雲從來世上豪傑顛倒信¶
乾坤　成徃事付前因總休論五湖蝦菜三泖蓴鱸隨¶
地君恩¶
　　　　寒夜¶
無端剡雪阻囘舟香夢隔秦篝今宵玉樓寒重鸚鵡可¶
知愁　思作客話封候總須休鴛鴦度曲鷫鸘買酒且¶
種忘憂¶
<pb:KR4f0018_WYG_023-41a>¶
　　　秋波媚¶
　　　　雨中新栁¶
搓就鵝兒綠尚遲都未使鶯知東風無賴教他細雨一¶
様絲絲　和煙搭在闌干上約畧淺黄時斷人腸處纔¶
成眉眼淚軟腰肢¶
　　　　旅懷¶
南浦輕風落藕花秋色老京華一窻涼月三更細雨倦¶
客思家　陡來心事香殘後清淚滴琵琶憑誰問取秦¶
<pb:KR4f0018_WYG_023-41b>¶
樓過雁漢闕歸鴉¶
　　　　女兒港¶
彭蠡湖中水拖煙嫋嫋更娟娟眉山待畫眼波纔溜未¶
嫁當年　鸞鎞奪向鏡臺前消息上頭邊誰能更學大¶
姑曉望新婦春眠¶
　　　　秋夜¶
閣外啼烏月曉天人上鴨頭船幾畨回顧一聲珍重楊¶
栁門前　繡牀安在東風裏離别自年年今春何事嵌¶
<pb:KR4f0018_WYG_023-42a>¶
將心上陡地情牽¶
　　　陽臺夢¶
　　　　聞友人䁥杭姬沈姓戲之¶
青簾畫漿浮殘雪王郎夜半迎桃葉個人翻似瘦休文¶
身輕那用楫　錢塘儂舊住㸔盡六橋周折今宵巫峽¶
在苕川可似西陵月¶
　　　　春曉¶
綠鬟風動煙絲裊碧紗如霧窻開早楊花驀地撲人來¶
<pb:KR4f0018_WYG_023-42b>¶
舞東風不了　傷心無限事漸覺蛾眉翠少十分消瘦¶
百分慵只鏡中人老¶
　　　太常引¶
　　　　春半¶
小樓絲雨碧桃鬆黄入栁條風拾得半春慵生小慣紗¶
窻個儂　羞彈綠綺懶裁白紵無奈是惺忪&KR0838;不畫眉¶
峯便有恨能藏幾重¶
　　　　霜溪鶴問汲山過集寓樓¶
<pb:KR4f0018_WYG_023-43a>¶
隠囊閒側㡌簷紗春色徧天涯小閣夕陽斜夢只在臨¶
卭酒家　當年嵇阮依然重聚顛倒醉流霞寄語報鶯¶
花肯説道潘郎鬢華¶
　　　　曾波閣玩月同雁水諸君用稼軒韻¶
桂華清影漾曾波月借水光磨孤宿笑孀娥算耐得長¶
宵幾何　今年作客中秋又過不見舊銀河金椀共摩¶
娑三百盞傾將未多¶
　　　　隋宫弔古¶
<pb:KR4f0018_WYG_023-43b>¶
鬬雞臺下草如絲吹斷玉參差春到野田遲有大業垂¶
楊幾枝　同來載酒傷情詞客惆悵落花時苔蘚綠遺¶
碑訪徧了雷塘未知¶
　　　惜分飛¶
　　　　寒夜¶
昨晩西牕風料峭又把黄梅瘦了人被花香惱起㸔天¶
共青山老　鶴呌空庭霜月小夜來凍雲如曉誰信多¶
情道相思漸覺詩狂少¶
<pb:KR4f0018_WYG_023-44a>¶
　　　　望夫磯¶
嵗嵗江干愁竚立㸔遍古今秋色多少歸帆疾如何不¶
見當年客　莓苔改盡羅衫碧莫道重逢不識但説歸¶
來得石頭曾有能言日¶
　　　　寒夜聞雁¶
霜逼寒衾孤夢斷夢裏歸期難算夜夜無人管醒來只¶
有燈相伴　山枕斜欹渾欲倦何處飛來隻雁呌得霜¶
雲亂聲聲多是江南怨¶
<pb:KR4f0018_WYG_023-44b>¶
　　　燕歸梁¶
　　　　新製暖室名曰念寒¶
韻海樓西竹徑斜恰似仙家新來别搆小牕紗闌干曲¶
䕶梅花　雪中剩有胡牀挂地爐獸炭頻加只愁無襦¶
有人嗟寒較似去年些¶
　　　　意中¶
酒散西園卧翠茵燈已昬昬一輪晴月破涼雲窻眼裏¶
照愁身　雙眸欲睡翻成醒無奈得自家嗔十年衣惹¶
<pb:KR4f0018_WYG_023-45a>¶
洛陽塵空負了意中人¶
　　　朝中措¶
　　　　北園偶作¶
小園一雨便成幽獨自倚西樓六六陂邊水滿三三徑¶
裏花稠　清狂似舊春來放眼盡日閒遊白袷長因酒¶
染畫船偏為詩留¶
　　　　用劉隨州句¶
菊花能醉去官人金粟記前身半世難忘酒徳一年長¶
<pb:KR4f0018_WYG_023-45b>¶
祭詩神　奚為惆悵聊將曠逹且養嶙峋穏住半峯山¶
茨飽餐千里湖蓴¶
　　　　平山堂和歐陽公¶
畫樓秋色映遥空人在白雲中一片青山斜日幾株黄¶
葉西風　生平得意耳因酒熱情為詩鍾試問㸔花帝¶
子何如種栁仙翁¶
　　　西江月¶
　　　　咏别次梅村¶
<pb:KR4f0018_WYG_023-46a>¶
桃葉流將舊怨栁絲不綰閒愁無情春水泛螺舟記得¶
畫簾招手　帳裏綃封紅淚燈前扇掩青眸一帆别恨¶
倩誰收心事渾如中酒¶
　　　　廣陵記憶¶
醉後猧翻棋局醒來鵲語檐牙盈盈十五掩團紗最憶¶
鸞釵初下　幾日離情離恨一江春水春花芙蓉欲採¶
夢無涯怨煞鴛鴦今夜¶
　　　　有見¶
<pb:KR4f0018_WYG_023-46b>¶
小玉梳成閙掃善師教就琵琶惱人春着杏兒紗繡帶¶
臨風一把　紅閣畫將萱草青牆映出梨花鬬雞坊下¶
認兒家揀取垂楊繫馬¶
　　　月中行¶
　　　　用劉隨州句¶
菊花能醉去官人魚鳥足情親吳江煙雨綠生鱗風起¶
暫收綸　聞雞夜舞非吾事心長在古柏寒筠劉伶山¶
簡共朝昏休更誦移文¶
<pb:KR4f0018_WYG_023-47a>¶
　　　少年遊¶
　　　　丁未三月苕中送春¶
草香葉嫩乍晴天簫鼔放歸船翠眉山黛綠羅波縠春¶
去不留連　情多欲勸春還住春也道閏今年人散旗¶
亭嫩紅無恙猶自待樊川¶
　　　　清明前一日家宴愛山臺¶
一家多解愛青山終日翠㣲間並坐衣香撲簾花氣明¶
月况無端　芳尊占得沙鷗席强飲食猶寒覓鏡分桃¶
<pb:KR4f0018_WYG_023-47b>¶
停杯勸栁紅袖與雲間¶
　　　　醉後贈歌者¶
春來燕市解金貂取酒聽紅簫銀燭殘時玉山頽也一¶
曲轉無聊　剛到銷䰟䰟已斷人似栁條條鮫袖裁香¶
鸞鎞卧月休説鄭櫻桃¶
　　　　用劉隨州句¶
菊花能醉去官人風月是天真酒國多情麴生無罪滅¶
獨好留髠　玉釵羅袖渾閒事銷盡杜郎䰟半世羈愁¶
<pb:KR4f0018_WYG_023-48a>¶
一生醒眼笑煞楚靈均¶
　　　金鳯鈎¶
　　　　有感¶
亂山雨餘青翠被一片夕陽紅砌登樓有客凭高思逺¶
老眼横天欲醉　蕭蕭華髪歸無計便熟讀楚騷何濟¶
月生江樹舉頭長嘯紗㡌忽然而墜¶
　　　　閨情¶
簾前栁絲千萬數不勾别愁多半月來樓角倚闌紅袖¶
<pb:KR4f0018_WYG_023-48b>¶
忽對海棠長歎　籠中鸚鵡梁間燕難勸得東風方便¶
鳯衾空設欲眠還懶坐瘦燈光一㸃¶
　　　　獨見鞋¶
真堪在掌兒上又只合玉肩斜傍這般些小怎將偷換¶
猶自暗垂繡帳　行行惟恐纖塵漾長只向枕邊安放¶
笑他鄰女藕花池畔先已巧偷新様¶
　　　南歌子¶
　　　　閨情¶
<pb:KR4f0018_WYG_023-49a>¶
銀甲調新火珠簾捲曉霞辟寒初着杏兒紗正是惱人¶
時節不歸家　鶯坐渾身栁蜂歸兩股花一弦春怨語¶
琵琶昨夜鴛鴦買卦又須差¶
　　　　别怨¶
欲笑寧能笑相㸔懶更㸔背人哀怨有般般不道大家¶
一様枕兒寒　花底情無限燈前影乍單休言别後淚¶
長彈何似當初未别儘儂歡¶
　　　　最憶¶
<pb:KR4f0018_WYG_023-49b>¶
最憶愁時面難為别後心夢牽紅袖玉樓陰却是醒來¶
原自挽羅衿　香冷鴛鴦帶寒輕翡翠衾一生難負是¶
知音何況蛾眉相望到而今¶
　　　　初秋閨怨¶
鳬藻纔宜火桃笙不耐香朝來無語暗思量只恐蓮壺¶
銀箭夜須長　夢斷惟含笑啼殘懶更粧龍鬚六尺錦¶
匡牀怎奈好天辜負是新涼¶
　　　醉紅粧¶
<pb:KR4f0018_WYG_023-50a>¶
　　　　咏螢次轅文¶
個儂何事學疎星向紗窻暗處生玉兒相見眼偏明花¶
影下扇羅輕　避人還故傍人行一些子最闗情飛繞¶
銀牀休更撲殘月白露華清¶
　　　　勸酒¶
繡簾初下曲廊西照垂楊月影齊有人年少好蛾眉歌¶
金縷勸玻璃　就中擲眼怕人疑佯低面整紅衣悄語¶
玉郎須盡醉郎不飲又花飛¶
<pb:KR4f0018_WYG_023-50b>¶
　　　　用劉隨州句¶
菊花能醉去官人對鴻妻引鶴孫顛狂不怕大官嗔吾¶
眠矣任諸君　前山過雨黛初匀晩猶帶斷霞痕金管¶
玉簫堪載酒明日訪莫愁村¶
　　　　涼月¶
一天涼月㺯晴輝帶清霜白雁飛故人煑酒送將歸紅¶
燭下有蛾眉　白梅花底雪垂垂歌金縷勸酴醿笑問¶
青樓曾薄倖如杜牧是為誰¶
<pb:KR4f0018_WYG_023-51a>¶
　　　醉花陰¶
　　　　與詩堂納涼次𢎞載¶
月照紅牆銀漢皎雲去青山小别院晩追涼㺯徹瑶笙¶
越覺花陰悄　瓊漿滿酌開懷抱醉裏乾坤好暗麝夜¶
香清寶髻逢迎暑向冰紈少¶
　　　　初夏集程山尊寓齋¶
楊栁花殘隋苑樹明月無尋處此夜集幽人煮酒西園¶
酒送江聲去　平生意氣渾難據踏碎邯鄲路拔劍且¶
<pb:KR4f0018_WYG_023-51b>¶
高歌醉語諸君莫似狂夫誤¶
　　　　答人¶
客裏風光難到夜夜更如何也難道不相思酒熟香温¶
一個燈花下　秋棠紅㸃蒼苔罅惹得寒蛩罵莫說少¶
年狂老去休文較為情多怕¶
　　　　虎丘看梅¶
十里鶯花山壓翠容易留人醉今古不多時幾度笙歌¶
浪把東風費　畫船載酒文章會替却繁華累一樹一¶
<pb:KR4f0018_WYG_023-52a>¶
傾杯花落杯中細嚼春冰味¶
　　　　書雲招飲看花時庭前芍藥罌粟荼䕷争艷¶
　　　　即席漫賦¶
萬朶千陰同一艷色色層層見白首入名園霧裏㸔花¶
霧裏紅成片　枝枝欲把瓊漿勸醉也應難辨花欲賽¶
人嬌三種名葩三個蛾眉伴¶
　　　　甓園分賦¶
章貢江邊舟一葉怒浪噴銀雪留客有平原入坐清風¶
<pb:KR4f0018_WYG_023-52b>¶
解盡人間熱　移牀共就南樓月談笑都全别莫道是¶
尋常鄴苑才華寥落誰重接¶
　　　　咏翡翠¶
細羽翩翩生嶺外珠樹巢南海來去自雙雙紺袂青裳¶
總把輕盈賽　奇毛一片多情在慣得紅兒愛何處惹¶
相思釵股衾窩㸃㸃留光彩¶
　　　江月晃重山¶
　　　　平望舟中次𢎞載¶
<pb:KR4f0018_WYG_023-53a>¶
淼淼玻璃千頃天教吳越粘連三秋風露好山川今宵¶
也沽酒白雲邊　何處支機可問直須秉燭無眠醉中¶
狂嘯欲驂鸞新詩就吟向玉嬋娟¶
　　　　秋思¶
蟋蟀聲中㣲歎芙蓉花下無眠泥金簾幙雨殘天多生¶
受鸚鵡解周旋　夢記君恩似月離來客思如煙燈花¶
笑處轉悽然無聊頼故故撥紅絃¶
　　　　卧霞閣對月¶
<pb:KR4f0018_WYG_023-53b>¶
畫閣正當江口朱欄斜向山腰三更醉舞露華高青天¶
上吹碎玉人簫直把蘭觴倒盡不須樺燭頻燒蕋珠¶
宫裏夜蟾嬌囘頭處銀漢接紅橋¶
　　　紅窓睡¶
　　　　幽情¶
不煖不寒有煖無寒酒乍醒似聞花發神雞枕上香鬟¶
撤把玉郎偷搯　淺笑低嚬無應答眤人時金釵敲戞¶
屏迴龜甲梨雲夢軟被鸚哥驚煞¶
<pb:KR4f0018_WYG_023-54a>¶
　　　紅窻聽¶
　　　　有寄¶
水上&KR0008;裙年紀小偏自有温柔腔調離鴻忽寫西風字¶
道黄花瘦了　煙波擬買松陵棹誰知被浮雲羈絆些¶
兒懊惱夢中如見勸心兒休躁¶
　　　浪淘沙¶
　　　　吳女採菱¶
三十六鴛鴦睡損秋光個儂貪耍未成粧借得鄰家新¶
<pb:KR4f0018_WYG_023-54b>¶
艇子蕩槳横塘　蓮子怕空房綠扇凋傷纎纎偏愛小¶
紅香説道菱花能向日且㺯斜陽¶
　　　　自題收綸圖扇頭小影¶
釣罷且歸歟拂取珊瑚欲將不義餌鰲魚滿眼風波皆¶
若輩壞了江湖　留着浄菰蒲穏啖蓴鱸從今不去踏¶
泥汙笑問客星伸足夜醒後何如¶
　　　　和畢正持過北郊遇謝山人談隋宫故事¶
螢火散空塘老樹青蒼李花開遍栁花亾鳯艒龍舟纔¶
<pb:KR4f0018_WYG_023-55a>¶
一瞬直恁荒涼　殘照繞紅牆秃了垂楊兩丸飛處六¶
朝忙只有玉鈎斜上燕猶記昭陽¶
　　　　姑蘇弔古¶
麋鹿只尋常臺草全荒館娃何處説興亡一片藕花紅¶
不了日日斜陽　往事漫成傷蝶怨横塘吳宫脂粉尚¶
流香試㸔越弓藏盡後更自淒涼¶
　　　鷓鴣天¶
　　　　南園雅集¶
<pb:KR4f0018_WYG_023-55b>¶
門對寒城榻對池元卿三逕竹參差梅花破雪猶含蠟¶
楊栁知春漸放絲　樓再上席頻支滿簾山翠晩晴時¶
歸來走馬長堤路笑煞襄陽拍手兒¶
　　　　戲柬伯成索酒¶
生計無端付醉鄉虞卿歸後更荒唐賢人未擬酬詩渴¶
聖主曾知是酒狂　霜滿㡌月盈航香山何處可能忘¶
願分一甕椒花雨長對江東顧建康¶
　　　南鄉子¶
<pb:KR4f0018_WYG_023-56a>¶
　　　　和子夀獨夜雜憶¶
鄉路碧山遥月暗吳天夜泬寥瘦盡燈花紅不語長宵¶
風㺯琅玕影自敲　莫㸔沈郎腰一㡌秋霜着鏡描欲¶
夢封侯渾未就連朝愁似胥江日兩潮¶
　　　　贈湯清侯¶
庭葉展新荷雨後春燈照薜蘿病起心情逢客到清歌¶
一曲紅么喚奈何　莫漫唱迴波憔悴東陽髩欲皤獨¶
有柔腸消未盡婆娑顛倒山公白鷺蓑¶
<pb:KR4f0018_WYG_023-56b>¶
　　　　鶴問紅聘¶
苕月慣情癡腸斷尋春杜牧之同㸔水嬉君較勝非遲¶
揀得東風第一枝　綠綺七條絲引惹春山翠不支凖¶
取鷫鸘將貰酒相思醉擁芙蓉是幾時¶
　　　　又¶
仙李豈尋常曾釀金壺換骨香今日阮郎花裏過親嘗¶
醉倒南湖碧落堂　玉鏡試新粧從此雙蛾不姓張獨¶
怕郎心如栁絮飄颺到處沾泥似舊狂¶
<pb:KR4f0018_WYG_023-57a>¶
　　　　為人贈别¶
曲宴到櫻桃畫棟泥香燕壘巢只有愁人偏欲去瀟瀟¶
細雨紅亭栁萬條　獨自上蘭橈淚洒春江作晩潮從¶
此鳯樓明月夜迢迢一様離䰟兩處招¶
　　　　秋懷¶
秋半井梧稀碎杵零砧䟎客衣一榻流黄眠不穏花迷¶
夢到紅橋月正低　酒薄被愁欺許大心兒萬感齊滴¶
盡銅蓮天未曉牆西多謝花冠儘力啼¶
<pb:KR4f0018_WYG_023-57b>¶
　　　鵲橋仙¶
　　　　七夕用乩仙韻¶
雲帷秋訂霞輿宵發鵲羽無端遭軋相思正自為黄姑¶
又忍聽鄰吹尺八　𤓰陳綺席花生絳蠟心字香焚睡¶
鴨漫須乞巧向天孫怕巧盡難為收煞¶
　　　　閏七夕再用前韻¶
靈期新展仙踪再遇玉軸還停伊軋若非桐葉十三枝¶
明日是仲秋重八　花增吉慶線添連愛瓜果筵開射¶
<pb:KR4f0018_WYG_023-58a>¶
鴨天孫自要兩填河把乾鵲無端忙煞¶
　　　　題嵇留山抱犢圖¶
南陽禾黍漢川桑柘多少英雄狼藉歌殘白石荷鋤歸¶
如此客何為田舍　一笛吟龍雙鬟飄麝掛角漢書初¶
卸青山斜對玉山頽須認取而叔夜¶
　　　　閨恨¶
帳天雲薄被池香淺昨夜餘涼成冷梧桐堆恨滿銀牆¶
竟礙住轆轤朝綆　慵調寶瑟懶拈金管事到斷腸難¶
<pb:KR4f0018_WYG_023-58b>¶
省芙蓉還怕着新霜便睡似鴛鴦易醒¶
　　　　為蔡少君夀¶
珊瑚插架芙蓉擘紙共把文姬再換誰知浴佛向紅窓¶
又占取蓮花一瓣　當年筆虎前身夢鳥消得梁家玉¶
案紫綈圖就滿巾箱那不許劉郎偷㸔¶
　　　　秋夜不寐¶
愁心易爇倦眸難合照影㸔㸔紅瘦殘秋未是病偏多¶
耐不過迢迢銀漏　鄰雞懶唱鏡鸞羞舞恨殺司天空¶
<pb:KR4f0018_WYG_023-59a>¶
謬猛𢬵夜半起吹燈勻幾刻補添清畫¶
　　　虞美人¶
　　　　春雨次李舒章¶
紅絨冷落秋干架人約西陵罷梨花和淚閉重門却似¶
玉兒憔悴憶東昏　孟婆苦把東君妬做作催春暮愁¶
春人正在朱樓聽盡絲絲㸃㸃倚香篝¶
　　　　離情¶
無情最是樓頭鼔不信離人苦聲聲敲得夢雲開又把¶
<pb:KR4f0018_WYG_023-59b>¶
湘愁峽恨送將來　屏山畫出還家路其奈歸期暮大¶
江風雪棹歌遲正是銀筝小婦倚䦨時¶
　　　明月棹孤舟¶
　　　　本意¶
蕩漾晴霞苕水暮行人在亂山青處隠約漁燈參差蟹¶
舍盡是菱煙荷霧　畫舫朱簾紅粉露記昔日靈槎曾¶
渡一曲歌清雙鐔劍老驚起魚龍無數¶
　　　　江上¶
<pb:KR4f0018_WYG_023-60a>¶
黄葉幾枝横酒舍擺西風酒旗低亞醉不成歡心難與¶
問誰是蘆中人也　萬里江聲潮欲瀉似當年雷轟萬¶
馬兩眼秋雲一身斜日長嘯佛貍祠下¶
　　　一斛珠¶
　　　　踏青¶
啼鶯不斷垂楊呌得青撩亂雲烘曉色陰晴半正好閒¶
遊油壁西陵畔　園亭鬬草閒招伴藕絲斜露黄金蒜¶
踏青鞋子遮人換猛避兒郎錯教桃花絆¶
<pb:KR4f0018_WYG_023-60b>¶
　　　　感興¶
美人何處歸來獨立青山渡離騷欲賣無堪與竒字零¶
星錯剪雲霞補　樓船盡載斜陽去蘆花瑟瑟鳴秋櫓¶
丈夫飄泊今如許搔首西風只共離鴻語¶
　　　踏莎行¶
　　　　次韻答杜茶村杜適行二¶
雁送霜愁蛩添雨思苔生卧閣渾無事柴桑處士正饑¶
驅白衣慚媿江州刺　句冷吳楓題殘永柿杜家又讓¶
<pb:KR4f0018_WYG_023-61a>¶
君行二買山自是故人心何須咄咄頻書字¶
　　　　湖上¶
鏡影平湖裙腰芳草一般春樹西陵好今年更自覺撩¶
人畫船繫處垂楊裊　那得身閒空憐鬢老沈郎清瘦¶
誰知道擬將愁緒訴東風東風又怕花枝惱¶
　　　　登章貢臺七姑祠下¶
二水交環一亭孤峙飛鴻數盡斜陽裏蛾眉何處問殘¶
碑金爐篆冷飄香地　豆架藤荒𤓰棚竹倚閒行暫遣¶
<pb:KR4f0018_WYG_023-61b>¶
羇情耳無端高處轉生愁歸帆不把鄉心寄¶
　　　　端江聞笛¶
雲淨天青波平岸綠寒江月上雙鷗浴一聲嫋嫋是誰¶
家胡牀夜半吹横竹　萬里登樓三更剪燭闗山夢斷¶
初聞曲憑誰反得廣陵潮趂他潮去歸應速¶
　　　小重山¶
　　　　遊壑菴¶
蘇小堤邊東復東啼鶯聲不住百花中斷橋無路倩雲¶
<pb:KR4f0018_WYG_023-62a>¶
通人過處又被碧雲封　鷗鷺莫迴踪胡牀清興劇與¶
君同接䍦顛倒玉缾空人醉也卧占翠芙蓉¶
　　　　憶昔次卧子¶
十里珠簾金鳯鈎大堤堤上路舊時遊枇杷花下不知¶
愁青溪月夜夜照風流　徃事但悠悠鴛鴦飛盡處白¶
蘋洲蘭成蕭瑟倚江樓傷情也一曲舊伊州¶
　　　　旅思¶
悞訪西陵油壁車飄零隨落絮幾年華歸來垂栁帶霜¶
<pb:KR4f0018_WYG_023-62b>¶
斜青衫溼何處問琵琶　别恨正無涯無端歸夢裏又¶
離家五更不睡共梅花殘燈影一㸃映紅紗¶
　　　　小孤山¶
滚滚江聲萬里長雄風留不住下潯陽蛾眉獨立水中¶
央波濤湧冰雪素肌涼　絶壁倚青蒼年華小誰擬許¶
彭郎生憐阿姊妬新粧孫家妹結伴采紅芳¶
　　　惜分釵¶
　　　　閨憶¶
<pb:KR4f0018_WYG_023-63a>¶
春初到寒猶峭碧窻人向東風笑花千枝栁千絲燕子¶
鶯兒相見何時遲遲　人難料情空抱愁來玉鏡先知¶
道話長疑夢長啼月照紅廊獨坐顰眉癡癡¶
　　　　憶别¶
横塘路西陵渡栁絲遮斷憑樓處曉風清早潮平一幅¶
輕帆十里長亭行行　留難住愁無數劉郎自為桃花¶
誤炙銀笙弄瑶筝三生舊約半晌離情停停¶
　　　　離緒¶
<pb:KR4f0018_WYG_023-63b>¶
星初渡月乍吐悶酒斟殘留不住語聲低淚痕齊幾回¶
欲别此際難離依依　行不免情何遣衣帶長江天樣¶
逺百般憂兩邊愁無聊夜月有恨清秋休休¶
　　　七娘子¶
　　　　有憶¶
絲絲小雨桃花病鸚哥説道清明近醉也成慵吟還添¶
悶檀香羅薄春寒剰　倚樓望斷飛奴信東風影裏文¶
君髩泪溼琴絲枕寒香印歸時留作相思証¶
<pb:KR4f0018_WYG_023-64a>¶
　　　　七夕¶
年年客裏今年逺紅牆坐見銀灣淺兩水家遥雙星夜¶
短人天總為情難免　蕋珠深處新涼滿鳬花懶醉黄¶
金椀雨作啼痕雲遮夢眼神仙轉被人消遣¶
　　　昭君怨¶
　　　　疎竹¶
疎竹誰教繞舍敲亂鄉心中夜偏是客中寒不還山¶
一片癡情未了斷送愁人昬曉霜重冷無聲可憐生¶
<pb:KR4f0018_WYG_023-64b>¶
　　　探春令¶
　　　　次上若紅橋春泛¶
年年芳草似裙腰見興亡無數倩垂楊留得黄鶯住正¶
歌吹揚州路　蘭州醉讀參軍賦向蕪城東去看雁齒¶
橋邊倚欄人在莫認紅樓誤¶
　　　迎春樂¶
　　　　燈夜¶
東風着意催絃管先送與梅花暖參軍嵗嵗逢春懶怎¶
<pb:KR4f0018_WYG_023-65a>¶
耐得㸔燈眼　無賴是玉輪高輾都照向紅樓人靣一¶
個揚州杜牧早為迷香軟¶
　　　孤館深沉¶
　　　　贈錢青瑟較書¶
尋常梳掠雙紅暈午起心情猶困生怕有人來分付鸚¶
哥口兒穏　攤書小閣閒相並笑把紫㣲低問聞道也¶
遭嗔何事依舊躭花恁¶
　　　茅山逢故人¶
<pb:KR4f0018_WYG_023-65b>¶
　　　　醉題¶
滿目亂山無數一片寒潮來去故業何存故人何在故¶
鄉何處　離騷一巻長懷莫向西風空訴才子無時美¶
人無對英雄無路¶
　　　憶漢月¶
　　　　登樓¶
最是闌干高處望見斜陽烟樹青山圍繞似相留又倩¶
江聲攔住　也知秋正好只恐被黄花催去醉横老眼¶
<pb:KR4f0018_WYG_023-66a>¶
對西風曾見興亡無數¶
　　　武陵春¶
　　　　江月¶
月照大江流不斷一片好清秋摇落江闗是處愁與客¶
且登樓　側㡌參軍今已老那得更風流玉簫憔悴畫¶
橋頭莫問舊揚州¶
　　　應天長¶
　　　　春思¶
<pb:KR4f0018_WYG_023-66b>¶
楊花一片飛如雪鸚鵡睡殘花底月夢還驚心轉怯䑕¶
㺯金荷燈穗折　意中愁眉上結瘦比前春較别記取¶
繡羅裙褶又寛雙蛺蝶¶
　　　憶蘿月¶
　　　　秋閨聽雨¶
拂罷紅珠斗帳兩葉宫眉相向寶奩頻展不成粧懶照¶
秋來模樣　更頭孤雁到拖帶過雨聲一晌凄凄戚戚¶
是儂心寃煞敗荷殘響¶
<pb:KR4f0018_WYG_023-67a>¶
　　　鏡中人¶
　　　　夢難成¶
夢難成聲轉急一夜燈花紅溼添得春潮幾尺盡是啼¶
痕滴　處處江山還作客冷落西泠油壁一片癡情消¶
不得誰使秋娘識¶
　　　　别緒¶
綠楊花烏桕樹日日門前來去别後浮踪無據夢繞西¶
陵渡　是處亂山啼杜宇黄蘗難言心苦疑煞楚雲和¶
<pb:KR4f0018_WYG_023-67b>¶
楚雨悔被詩情誤¶
　　　　本意¶
鳯銜花鸞舞月誰使烏菱瑩徹才到曉霞時節裏面藏¶
嬌怯　頰暈霜花眉兩葉恰與箇儂無别儂只讓他他¶
讓妾他却無言説¶
　　　木蘭花令¶
　　　　咏六月玉蘭(有序/)¶
　　　　　槐雲垂䕃愛夏木之初森榴火舒炎悵春華¶
<pb:KR4f0018_WYG_023-68a>¶
　　　　　于已謝忽看瑶圃茁鄭宫夢裏之靈姿爰有¶
　　　　　琪葩是楚澤賦中之異種玉杯擎露在此日¶
　　　　　而偏竒寶蕋凝霜以非時而獨艷面原無汗¶
　　　　　拭則愈鮮肌欲生涼蒸而不熱豈云操成幽¶
　　　　　谷方同王者之香實則歌叶皇都良應大人¶
　　　　　之瑞適逢對酒敢為抽毫賦得木蘭花一闋¶
芰翻風梅送雨幾朶瓊華驚帶暑沾宴粉借荀香汗落¶
九英原是露　夏將徂春向住玉杯擎向瑶臺處雲毋¶
<pb:KR4f0018_WYG_023-68b>¶
幛雪兒歌不數王家珠幾樹¶
　　　山花子¶
　　　　靈山池上聽雨用李後主韻¶
厭聽江聲客興殘西風催送白雲間高卧小窓閒對雨¶
鏡休㸔　錦石池塘秋㶑灧蕋珠宫殿夜清寒夢起偶¶
思前嵗事似長干¶
　　　賣花聲¶
　　　　秋夢¶
<pb:KR4f0018_WYG_023-69a>¶
秋雨夜穿窻玉簟初涼夢兒輕薄不尋常偷趂離人新¶
睡覺先返家鄉　來去總荒唐煙水迷茫一聲鸚鵡喚¶
歸牀空賺閒愁千萬種紅淚淋浪¶
　　　羅敷媚¶
　　　　樹蘭盛開同韜汝花下小飲¶
疎簾冰簟溪堂静客到羊求閒共沙鷗坐㸔香蘭笑素¶
秋　雞蟲得失何堪問倚檻凝眸碧樹煙收一片斜陽¶
隔水樓¶
<pb:KR4f0018_WYG_023-69b>¶
　　　　春日苦雨¶
東皇故把春狼藉做盡無聊鎮日連朝不讓黄鸝上栁¶
條　香泥阻斷王孫路莫問吹簫一夜春潮已過紅樓¶
第二橋¶
　　　戀繡衾¶
　　　　美人春睡¶
花映紗幃眼倦睃欹珊瑚雲軃一緺似有淺顰低笑夢¶
兒中情事若何　輕翻畧把腰肢裊奈朦朧嬌困怎那¶
<pb:KR4f0018_WYG_023-70a>¶
强覺把雛鬟問問郎來曾見甚麽¶
　　　醉垂鞭¶
　　　　美人戲馬圖¶
扶上翠鬟鬆風吹處衣香度頻取繡裙籠紅遮玉一弓¶
　金鞭休更打和衫把過花叢莫便繫青驄行雲向楚¶
峯¶
　　　朝玉階¶
　　　　秋日¶
<pb:KR4f0018_WYG_023-70b>¶
秋老江闗未易晴芙蓉花發處縠紋明白鷗無數總身¶
輕都來花影下啄浮萍　暮年蕭瑟笑蘭成閒义詞賦¶
手沒心情倚闌惟㸔月華生三更還弄笛倒銀瓶¶
　　　撥香灰¶
　　　　本意¶
紅珠夜冷流酥巻小膽向空房較懶紫棧重將心字添¶
奈似雪情灰滿　手持金箸心頻轉願密意篆煙難斷¶
只恐心情轉眼寒怎得似金爐煖¶
<pb:KR4f0018_WYG_023-71a>¶
　　　秋蕋香¶
　　　　丁觀察署齋看桂¶
正是黯然情緒秋滿月中仙樹故人留我傾芳醑盞内¶
花飛無數　天香暗向筵前度薰衣紵直教别後思歡¶
聚徒望廣寒高處¶
　　　合歡羅勝¶
　　　　史蕉飲邀同書雲舟次蛟門木菴晝公諸輩¶
　　　　小集西園即席漫賦¶
<pb:KR4f0018_WYG_023-71b>¶
雨過郊原沙路浄繞城綠水纔通良朋有約在瀼東銜¶
杯荷葉露却扇栁條風　草就新詞剛半醉斜陽未了¶
殘紅畫船簫鼔莫匆匆清歌人似玉遥望月如弓¶
　　　杏園芳¶
　　　　雨愁¶
蝦蟆更報將明畫檐一陣春聲玉兒殘夢未全醒為花¶
驚　昨夜牡丹初放足東皇怎不心疼下牀悄倚楚山¶
屏幾囘聽¶
<pb:KR4f0018_WYG_023-72a>¶
　　　武陵春¶
　　　　題扇靣小景¶
罨畫溪頭春事好煙雨綠無邉若有人兮或似仙仰卧¶
看青天　□耐亂山都送翠堆滿鴨兒船載向城中換¶
酒錢人笑老漁顛¶
　　　眼兒媚¶
　　　　贈錢楚夢¶
垂栁依依又經年離恨記錢錢斜眸不語低頭欲笑幽¶
<pb:KR4f0018_WYG_023-72b>¶
意誰傳　雲英未嫁還重見含睇菊花邉檀香袖口鬱¶
金裙褶不似從前¶
　¶
　¶
　¶
　¶
　¶
　林蕙堂全集巻二十三¶
