# -*- mode: mandoku-view; -*-
#+TITLE: 林蕙堂全集
#+DATE: 2015-08-25 00:28:44.343451
#+PROPERTY: ID KR4f0018
#+PROPERTY: BASEEDITION WYG    
#+PROPERTY: JUAN 卷二十六
<pb:KR4f0018_WYG_026-1a>¶
欽定四庫全書¶
　林蕙堂全集巻二十六¶
　　　　　　　　　　　湖州府知府吳綺撰¶
　　填詞¶
　　　題情¶
　　　　二郎神¶
情多少這愁城奈無端繚繞幾幅鸞箋辭絶妙偷看燈¶
下反教添害心焦懊恨鶯簧搬鬬巧罵東風桃花知道¶
<pb:KR4f0018_WYG_026-1b>¶
帶痕交笑休文翻似恁瘦損宫腰¶
　　　　集賢賓¶
真真艶影難畫描怕因病多嬌終不似前春無病好對¶
青天空守長宵嫦娥自老怎耐得雙星相笑誰可告這¶
情緒怎憑青鳥¶
　　　　黃鶯兒¶
宻意托紅綃一絲長一淚抛也知蠶盡絲難了心香自¶
燒心旌自摇文園病渴無人曉把詩敲只怕你庭前咏¶
<pb:KR4f0018_WYG_026-2a>¶
絮愁佀絮飄飄¶
　　　　琥珀猫兒墜¶
新詞滿紙何處問根苗日出當心雨未消黃連啞口暗¶
相嘲迢迢難道是如影兒的雲英只㑹向夢中瓊島¶
　　　　尾聲¶
䕶花生怕金鈴小終日把封姨祝禱你莫要雪裏寒梅¶
損半梢¶
　　　九日泊鴛湖憶内¶
<pb:KR4f0018_WYG_026-2b>¶
　　　　二郎神¶
霜花剪歎柔腸與孤帆共捲六尺蓬忩無幾扇裝來離¶
緒那堪恨萬愁千宋玉悲涼騷屈怨都砌就相思一片¶
影淒然洒青衫秋風淚落燈前¶
　　　　集賢賓¶
秦臺跨鳯思那年記同到湖邊畫省金門携手遍向槐¶
安一霎留連俄延月蹇又了却書生前件人不逺看淚¶
影糢糊雙眼¶
<pb:KR4f0018_WYG_026-3a>¶
　　　　黃鶯兒¶
歌吹恨鄰船猛驚回夢不圎鴛幃想你也今宵倦長卿¶
俸錢淵明秫田歸來百事愁難遣意懸懸黃花消瘦無¶
計慰金鈿¶
　　　　琥珀猫兒墜¶
三更酒醒擁被不成眠豈是臨風泣斷猿一生難負是¶
嬋娟顛連到不如廡下周旋免教縈牽¶
　　　　前腔¶
<pb:KR4f0018_WYG_026-3b>¶
幾畨惆悵悞我是龍泉一曲商歌起扣舷蕭蕭紅葉舞¶
江煙休憐笑破鏡團圞青天難見¶
　　　　尾聲¶
鴛鴦飛去情波滿便有酒何人相勸恨只有煙雨樓空¶
莫問天¶
　　　傷逝¶
　　　　醉扶歸¶
紅樓咫尺青天逺記當時曽貯小嬋娟嘆陌上相逢也¶
<pb:KR4f0018_WYG_026-4a>¶
竟無縁空教影向巫山現崔徽圖裏拾金鈿算認得個¶
春風面¶
　　　　步步嬌¶
誤却韶華是鶯和燕有約何曽踐尋花小杜顛弔下相¶
思春紅一片血泪染冰絃向海棠難喚東風轉¶
　　　　江兒水¶
説起題門事重來總枉然看行行墨染是齊紈扇顆顆¶
情圓是明珠串絲絲繡結香囊線贈答徒勞黄犬恨煞¶
<pb:KR4f0018_WYG_026-4b>¶
罡風猛地把藍橋波濺¶
　　　　園林好¶
寫紅箋千般繾綣掩翠袖一生哀怨道嶺外種梅方便¶
誰料取上青天誰料取阻黃泉¶
　　　　五供養¶
虛名留戀想賭茗描書好事難圎素蛾奔夜月紫玉化¶
春煙都是我南柯短促反辜負玉人良願只索向孤月¶
下百花前紅么㸃字哭飛仙¶
<pb:KR4f0018_WYG_026-5a>¶
　　　僥僥令¶
青衫徒有恨錦字倩誰傳欲訪鴻都人何在再莫向春¶
山聽斷猿¶
　　　　尾聲¶
梨花落盡成秋苑掃不斷墓門蒼蘚只恐你一㸃貞魂¶
學杜䳌¶
　　　且歌¶
　　　　中吕粉蝶兒¶
<pb:KR4f0018_WYG_026-5b>¶
蟻散槐衙小南柯紫衣歸乍感天公賜與煙霞破青衫¶
將血淚隨風揩抹為蒼生打動嗟呀何曽有别般牽掛¶
　　　　醉春風¶
當日個説意氣傲孫劉論文章髙賈馬清平三曲醉沉¶
香暢好是傻也傻豈料把半世孤懐一生豪氣都做了¶
五湖閒話¶
　　　　普天樂¶
碧波前蒼山下做幾件驚天動地衠一味費嘴磨牙甫¶
<pb:KR4f0018_WYG_026-6a>¶
能得江山色氣開魚鳥兒孫大猛地罡風吹一嚇老東¶
方多受波查我本是排塲諢家撮空博戲𦂳遇看個剪¶
綹生涯¶
　　　　醉髙歌¶
聽池塘一陣鳴蛙禁得我頭皮害怕從今教折盤鈴架¶
把狂阮雙眸閉煞¶
　　　　十二月¶
恁狠顛顛鱉來厮踼眼睁睁蟹自横爬因甚的拏三道¶
<pb:KR4f0018_WYG_026-6b>¶
兩空費却浪酒閒茶我只得破春夢一盤剩局趂秋風¶
八月浮槎¶
　　　　堯民歌¶
呀種些兒彭澤令醉中花栽些子東陵叟賣殘𤓰有時¶
節正平三弄鼔兒撾有時節樂天江口聽琵琶有甚麽¶
兜答兜答聊收笑與啼權用聾和啞¶
　　　　煞尾¶
算公卿别自有根芽笑平生即世無奸猾向青雲傳語¶
<pb:KR4f0018_WYG_026-7a>¶
道干休罷待做個忍辱神仙在世上耍¶
　　　江夏君五十¶
　　　　新水令¶
半生踪跡不堪題感知心吾家鄉里牛衣啼夜雪象服¶
舞仙霓歴遍雲泥白頭的我和你¶
　　　　駐馬聽¶
憶許門楣逸少牀邊親見委旋成匹配伯通廡下早思¶
歸一朝扶上紫霞梯十年索盡金門米真不意千行興¶
<pb:KR4f0018_WYG_026-7b>¶
慶仍千騎¶
　　　　雁兒落¶
雖則是戅王章不顧家莽張敞多閒氣倦相如早罷官¶
嬾靖節無生計¶
　　　　得勝令¶
我和你富貴味曽知山水事堪期子有雕龍俊孫多蠟¶
鳳竒¶
　　　　川撥棹¶
<pb:KR4f0018_WYG_026-8a>¶
今日價算年華兩平分百嵗矣試看那燈影離離月色¶
依依翠管咿咿綵袖僛僛畧做就兒夫首尾又何惜玉¶
山頽¶
　　　　七兄弟¶
和伊相攜且歸兮將清閒權把繁華替鹿門從此和歌¶
隨任滄海紅塵起¶
　　　　收江南¶
笑人間萬事與心違問何方安穏是漁磯對梅花祝向¶
<pb:KR4f0018_WYG_026-8b>¶
老來妻再相勸一杯願年年長把鳯簫吹¶
　　　蘇臺懐古¶
　　　　錦纒道¶
好江山留不住年年艶陽垂栁暗金昌問梧宫當時舊¶
夢難忘百花洲錦帆風香波畫槳鎮時時鬬雞陂走狗¶
横塘綵屧響紅廊教六宫人把採蓮齊唱東忩白玉牀¶
渾不覺螳螂相傍有多少水犀君子在三江¶
　　　　普天樂¶
<pb:KR4f0018_WYG_026-9a>¶
捕蟬驚遊鹿上藕花殘梧葉漾館娃宫飛散鴛鴦楓橋¶
火分付漁郎把歌筵舞塲一時兒任青山冷笑興亡¶
　　　　古輪臺¶
歎茫茫無端霸業水雲荒勾銷不盡英雄帳千秋悲愴¶
話到漁樵依舊是繁華一様燕語朱門鶯啼綉幌一般¶
兒錦纜與牙檣又何曽停歌歇舞向西風洒淚滄桑只¶
落得生公石上要離塜畔真娘墓下慷慨賦詩章更誰¶
念髙臺白露欲沾裳¶
<pb:KR4f0018_WYG_026-9b>¶
　　　　尾聲¶
䲭夷江上笙簫響鎮年來遊人玩賞我直要替桂子荷¶
花計乆長¶
　　　贈蘇崑生¶
　　　　尾犯序¶
風雪打貂裘鄉思驚梅客心催栁古寺栖遲見白髮蘇¶
侯如舊最喜是中原故老猶記取霓裳雅奏相憐處把¶
繁華往事燈下説從頭¶
<pb:KR4f0018_WYG_026-10a>¶
　　　　傾盃序¶
風流憶少年不解愁游俠争馳驟也曽向麋鹿臺前貔¶
貅帳裏金谷留連玉簫迤逗把豪情倚月逸氣干雲西¶
第南樓都付與漆園蝴蝶老莊周¶
　　　　玉芙蓉¶
滄桑一轉眸雲雨雙翻手到如今蕭蕭霜髩如秋那些¶
個五侯池館争相迓只落得六代鶯花莽不收抛紅豆¶
歎知音冷落向齊廷彈瑟好誰投¶
<pb:KR4f0018_WYG_026-10b>¶
　　　　小桃紅¶
枉濕了潯江袖還剩得蘭陵酒儘紅牙拍斷紅珠溜青¶
鞋踏遍青山瘦把黃冠撇却黃金臭管甚麽蛟龍争鬬¶
無休¶
　　　　尾聲¶
狂歌一曲為君夀同在此傷心時候且勸你放眼乾坤¶
做個汗漫游¶
　　　旅懐¶
<pb:KR4f0018_WYG_026-11a>¶
　　　　二郎神¶
歸無計向蒼天問年來怎的古寺寒鐘催客起鸘裘不¶
暖連朝凍雨淒其火冷秦篝香穗細笑煞人有身如寄¶
强添衣沈郎腰知他瘦減因誰¶
　　　　換頭¶
休提司馬文章元龍意氣救不得空囊長似洗歎人情¶
一似堦前雪影霏霏轉眼飄零隨逝水只落得淒涼滿¶
地把雄心對青觴猛可難覊¶
<pb:KR4f0018_WYG_026-11b>¶
　　　　集賢賔¶
平生直性無是非又何事堪悲惆悵青編多破碎賺才¶
人無故低眉酸心冷意受用這梅花滋味宵夢美醒後¶
道聲慚愧¶
　　　　前腔¶
更殘夢短空自知總一味迷離畧記封侯孤帳底是依¶
然年少聞雞彭城古壘問䜿子成名誰比吾倦矣呼取¶
緑醅沉醉¶
<pb:KR4f0018_WYG_026-12a>¶
　　　　黃鶯兒¶
醉眼晩雲垂好乾坤戰骨堆簷前㸃滴是新亭淚鼔聲¶
兒是禰笛聲兒是伊英雄屈指今餘幾漫徘徊當年管¶
葛肯自老漁磯¶
　　　　前腔¶
勉强賦歸兮便歸來轉自疑南陽不是農桑地向東籬¶
舉杯看東山着棋蘭成賦筆非憔悴看芳菲無言桃李¶
何處可成蹊¶
<pb:KR4f0018_WYG_026-12b>¶
　　　　琥珀猫兒墜¶
人卑人辱何必合時宜得意髙雲失意泥丈夫何事不¶
雄飛噫嘻有知我龍泉俗眼奚為¶
　　　　前腔¶
今今古古往事漫含淒猿臂將軍獨數竒蛾眉女子竟¶
無媒寧遲但舌在何妨歸問山妻¶
　　　　尾聲¶
山隂訪戴舟還繋休算作劉郎一例我且自扣角南山¶
<pb:KR4f0018_WYG_026-13a>¶
夜掩扉¶
　　　四時閨怨¶
　　　　瑣南枝¶
條風動媚景生紅嫣粉柔花徑明蜂蝶共含情榆錢買¶
難剩我空閨守心暗驚這奈何天教人怎支領¶
　　　　前腔¶
新荷展晝漸長鶯兒燕兒他自雙深緑暗紗忩停針倦¶
還想等得我輕雷過下夕陽只有那小流螢暫來往¶
<pb:KR4f0018_WYG_026-13b>¶
　　　　前腔¶
銀河見玉露溥羅衾夜涼香夢單黄葉打䦨干哀蛩和¶
長歎正把秦筝抱不忍彈那更度南樓一聲雁¶
　　　　前腔¶
霜威𦂳掩綺櫳屏山四圍香獸紅梅月夜朦朧寒生玉¶
釵鳳空放着蘭陵酒琥珀濃歎這暖金鳬有誰共¶
　¶
　林蕙堂全集巻二十六¶
