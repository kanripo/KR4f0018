# -*- mode: mandoku-view; -*-
#+TITLE: 林蕙堂全集
#+DATE: 2015-08-25 00:28:44.049173
#+PROPERTY: ID KR4f0018
#+PROPERTY: BASEEDITION WYG    
#+PROPERTY: JUAN 卷十五
<pb:KR4f0018_WYG_015-1a>¶
欽定四庫全書¶
　林蕙堂全集卷十五¶
　　　　　　　　　　　湖州府知府吳綺撰¶
　亭皋詩集¶
　　五言律¶
　　　集芝麓先生寓園¶
雨過雙扉闔花殘景乍清心憐三月樹氣盡六朝鶯吟¶
緇遲分斚譚深費煮羮前期還共惜濠濮少人行¶
<pb:KR4f0018_WYG_015-1b>¶
　　　又¶
㩦手同心素春庭向晩開小風翻砌藥初月上宫梅醉¶
好從人習情多耐客來翻愁離别處憔悴是青苔¶
　　　又¶
藤蘿看石上今夕又焚香木榻經年改羅衣半夜涼寸¶
心同寂寞一醉小行藏㟁幘情何極蕭蕭鬢已蒼¶
　　　種菊詩為坦夫賦¶
籬槿悲摇落涼從此地新淺深皆作致次第似含顰露¶
<pb:KR4f0018_WYG_015-2a>¶
下庚申節天髙甲子人相看同脉脉爛漫屬天真¶
　　　又¶
幽花無俗性寒至轉便娟身世黄農後平生青女前豈¶
悲時已暮所得地猶偏蕭瑟陶公意孤吟費酒錢¶
　　　次韻贈伯紫¶
之子非今士蕭然一褐寛空山吟欲響古道哭無端石¶
痩池痕淺霜髙水影乾逺遊誠不偶相語愛新寒¶
　　　雪後送芝麓先生遊淮上¶
<pb:KR4f0018_WYG_015-2b>¶
擁褐方憐我幷州又送君江干多斷草雪後見斜曛㠶¶
影藏書卷衣香亂水雲逢迎天下慣嚴武況斯文¶
　　　又¶
淮水從來勝龍門此暫延繡絲新漂母青桂老遊仙弔¶
古千秋淚相思五噫篇河梁差足慰聫句有金鈿¶
　　　次韻寄力臣¶
客心愁不極日夜大江横芳草人何處梅花雲又生憂¶
危觀意氣聚散出才名潦倒楊亭酒登樓念子荆¶
<pb:KR4f0018_WYG_015-3a>¶
　　　賦得送秋兼送客送友沂還廣陵¶
一夜悲風起江山又送秋白楊摇短䇿黄葉打輕裘律¶
向何時煖人添此夜愁蕭條望天地江海正同流¶
　　　又¶
我已悲秋矣秋歸更若何寒雲生澗壑斜日老藤蘿吾¶
道非躭酒人生正荷戈好將風雪意料理到漁蓑¶
　　　又¶
日月成何事元㝠改素商園林添冷落道路一蒼茫雁¶
<pb:KR4f0018_WYG_015-3b>¶
失吳天信蟬輕楚客裳殷勤兩攜手惜别在他鄉¶
　　　又¶
柳漸無堪折新寒况古城衣寛&KR0714;日路酒急大江聲天¶
逺何堪問雲多不肯晴河梁聞晩吹相送重行行¶
　　　題姑山草堂贈稼公¶
斯人乃抱䣛抱䣛竟何之用癖聊存志全生或在癡天¶
髙眢井字雲老石門詩相見長松下孤懐不自持¶
　　　秋霜¶
<pb:KR4f0018_WYG_015-4a>¶
青女司時令嚴威漸次侵雁寒歸國信蟲急到牀音薄¶
曙愁相見微陰悞至今布衾眠不稳慘慘向晨心¶
　　　秋江¶
涼風千古恨江水日悠悠楓葉吹何急蘋花冷自由天¶
容吳地濶山入楚雲浮擊節誰堪想中流有豫州¶
　　　秋村¶
秋光隨野濶靄靄見孤村新秫齊登壟晴溪各到門青¶
天髙雁隼黄葉散雞豚荷蓧逢鄰叟相㩦老瓦盆¶
<pb:KR4f0018_WYG_015-4b>¶
　　　秋圃¶
淒淒時已及除架愛晨興天老匏瓜種霜輕扁豆藤土¶
風宜九月吾道在東陵抱甕誠閒事勞生媿未能¶
　　　秋牕¶
三徑乾坤在蕭蕭此閉門攤書横菊影洗硯入蕉痕白¶
袷吟方健青山夢自溫疎櫺曾不掩一半夕陽昏¶
　　　秋燈¶
燈穗摇深碧熒熒向晩陰似將孤客影照入壯夫心吐¶
<pb:KR4f0018_WYG_015-5a>¶
焰廻金盌低光動玉琴草堂猶不寐留得伴閒吟¶
　　　秋扇¶
懐袖涼風起君王重嵗時塵埃自不惜篋笥爾何辭色¶
冷秦宫畵心傷漢殿詩明年有炎暑翻恐費相思¶
　　　秋栁¶
楊柳如名士逢秋早自傷初霜情嬝娜斜日影郎當眉¶
眼分明甚心絲斷續長誰能憐嵗暮翻似早春黄¶
　　　秋棠¶
<pb:KR4f0018_WYG_015-5b>¶
秋卉如春卉秋將半已開小香籠蟋蟀疎影立莓苔淚¶
似相思種看因欲睡來凭䦨憐少婦芳砌幾徘徊¶
　　　秋蛩¶
秋到易為響此蟲非自鳴常因孤館夜故作戰場聲百¶
草霜何苦三更酒不平誰家機杼畔悄覺晩寒生¶
　　　秋燕¶
且住無多日翩翩舞素暉祗縁時序改寧是羽毛稀杏¶
壘成功退梅梁隔嵗歸烏衣猶自健雲路敢終違¶
<pb:KR4f0018_WYG_015-6a>¶
　　　同鶴問玉少小飲望江干夕照¶
萬里清秋色臨江晩眺開天風吹放眼雲影下空盃鷺¶
傍魚&KR0699;宿鴉隨客棹來蕭條事行役落日一登臺¶
　　　真江曉發¶
逺岸聞人語鳴榔復戒行帆開栖雁路船出打鐘聲白¶
月前林小青山昨夜晴沉沙何處問空見早潮生¶
　　　泊燕子磯¶
歸棹臨江渚維舟就古磯沙痕環白舫山勢學烏衣市¶
<pb:KR4f0018_WYG_015-6b>¶
小争沽酒村寒早閉扉登髙愁極目烽火認斜暉¶
　　　漂母祠¶
興廢經千古荒祠此復存可知逢世事難得受人恩屠¶
釣通侯賤壺飱老婦尊偶來慿弔久不獨為王孫¶
　　　甘羅城¶
千秋稱利逹早貴説甘羅即此留&KR0714;堞猶然枕大河古¶
錢春雨出賈棹夕陽過廣武悲何極蒼茫一浩歌¶
　　　詠螢限韻¶
<pb:KR4f0018_WYG_015-7a>¶
物化闗天運宵行㸃夕扉自從芳甸出長向玉階飛照¶
久如生彩明多或用微蘭膏有時歇願取續靈暉¶
　　　又¶
傍礎熒熒出中庭炯自看何曾窺樺燭竟自惹羅紈入¶
暑心寧熱經秋色不寒隋宫徒好事芳谷影瀰漫¶
　　　郊園小集聼曲¶
紫陌紛車馬芳園竟少隣諸賢同勝賞二月正良辰影¶
靜花如霰絲寒栁作人況聞清吹發檀板度陽春¶
<pb:KR4f0018_WYG_015-7b>¶
　　　又¶
雲淨飛鴻路天涯蔣徑開竹深看騎入花動識鶯來風¶
細横瑶笛泉香接羽盃不知京雒客何處更登臺¶
　　　立春後二日偕友沂入南苑¶
芳春趨府事仙苑得同行御馬鳴殘雪山鶯哢早晴地¶
遥知路密天近覺雲生羽獵何年賦相如自有名¶
　　　又¶
上蘭多勝賞出郭見韶光紫幰宫車小青旗店酒香乾¶
<pb:KR4f0018_WYG_015-8a>¶
坤銷戰鼓嵗月老書囊莫訝歸驄緩敲詩過野塘¶
　　　偕芝麓先生友沂髯孫飲祖將軍園亭¶
挈榼尋芳墅爭嘶白鼻騧古藤溪畔葉晴絮酒邉花午¶
袷臨風爽春旗過樹斜醉中逢野叟猶説舊侯家¶
　　　裕齋對月共用餘字時先一夕月蝕¶
三徑芳樽合晴暉映綺疏今宵憐顧兎昨夜失鯨魚天¶
道微茫内人情患難餘一觴聊共飲吾已辨盈虚¶
　　　讀書道院山杏盛開¶
<pb:KR4f0018_WYG_015-8b>¶
避跡辭車馬藜牀道士家門開因放鶴客到却尋花久¶
坐譚逾爽官貧酒莫賒籃輿歸不逺村樹隔殘霞¶
　　　偕胡伊人小飲歩月至水次得安字¶
月色經今古清宵共爾看紙牕中夜曉玉笛一秋寒醉¶
許深杯共情因小歩寛溪烏方繞樹三匝未能安¶
　　　飲漢石寓齋得孫字¶
納納乾坤内文章我軰存彈棋消勝負命酒得寒温雨¶
細桐無響霜髙菊有痕不知秋草色何處送王孫¶
<pb:KR4f0018_WYG_015-9a>¶
　　　入直¶
紫極當天緯黄扉近外朝兩窻分日月三殿共雲霄柳¶
密金鋪暗花深玉漏遥雞栖逢丙夜展轉更無聊¶
　　　過御河見氷泮有感¶
幾日條風至皇州景漸融河氷消獨鹿春色到盧龍竹¶
箭非難渡蘭舟未易從鄉愁不可極采采夢芙蓉¶
　　　喜晤存永¶
憶昔揚州陌論交遂盍簮十年稀見面萬里獨闗心月¶
<pb:KR4f0018_WYG_015-9b>¶
冷悲彈筑天髙哭斷琴平生風義在老淚濕衣襟¶
　　　聞開仲歿于湖上¶
二仲當時徑今唯孺子來幾囘看舊咏一哭盡多才猛¶
虎行誰咏蒼蠅弔可哀幸聞收傲骨有客在湖隈¶
　　　送人歸里¶
闗塞雪初盡大河春水生送君歸薜荔值我憶柴荆浪¶
穏怡鳬性雲髙出雁聲故鄉烟樹外立馬一含情¶
　　　七夕¶
<pb:KR4f0018_WYG_015-10a>¶
天地方如此江山又早秋玉繩低宿燕銀漢指牽牛去¶
住慿槎梗行藏笑栁州余心甘用拙𤓰果復何求¶
　　　又¶
兒女平生意茲宵信奈何仙人施錦幄小婦賭金梭鄰¶
杵星前急鄉書夢裡多更愁河渚下羅襪易成波¶
　　　又¶
不知霄漢上果否鵲橋横今古秋多怨人天夜有情風¶
飄珠露下月傍彩雲生獨笑覊遊客流年暗自驚¶
<pb:KR4f0018_WYG_015-10b>¶
　　　九日芝麓先生偕友沂招同綺季𦙍倩集龍槐¶
　　　　精舍用重陽登髙四字為韻¶
秋色登臨見良辰歩屧從輕陰來急雨逺黛出羣峰寺¶
古庭槐秃城斜御栁重他鄉茰菊㑹三嵗此相逢¶
　　　又¶
節物方蕭瑟諸君興倍狂笛聲摇暮靄杯影送殘陽落¶
雁風無次寒蟾晩更蒼曠懐難自極不為學長房¶
　　　又¶
<pb:KR4f0018_WYG_015-11a>¶
寂寞東籬後籃輿此一登塵閒知地迥木落見山層促¶
席催歌板成詩借佛燈從來矜眺覧卜夜許誰能¶
　　　又¶
嵗序移今古江山復我曹樹從前代老月為酒人髙戲¶
馬知誰是歸鴻望轉勞黄花消息在餘興托霜螯¶
　　　長安月¶
明月東南出光先及鳳樓千門方送晩一笛早吟秋露¶
葉鳴宫瓦霜花㸃御溝九衢車馬跡涼影共悠悠¶
<pb:KR4f0018_WYG_015-11b>¶
　　　忽忽¶
忽忽常無思秋來自鮮歡祗縁安薄命不敢賤微官夜¶
永清觴淺天寒紫褐寛子雲方執㦸竒字與誰看¶
　　　初冬¶
秋色既云暮客心殊自遐晩雲低一雁早雪喜羣鴉砌¶
擁敲窓葉籬荒對酒花故園書不至憔悴向京華¶
　　　美人曉起次紫來¶
日映鸞紗薄美人春態生鬟偏釵影重臉印枕痕明索¶
<pb:KR4f0018_WYG_015-12a>¶
鏡看殘靨焚香解宿酲無端思昨夢悄覺兩眉横¶
　　　美人照鏡又次紫來¶
曉起忻慵半盈盈鵲鏡前黄因一夜淡紅向兩邉姸量¶
髻安珠纈留花襯寳鈿粧前看同伴時世許誰憐¶
　　　傀儡¶
傀儡縁誰起居然號郭公衣冠原自偶嚬笑一何工技¶
盡燈光裏身忙舞袖中漫嗟生氣少土木是微躬¶
　　　撲滿¶
<pb:KR4f0018_WYG_015-12b>¶
自入鄒生札型模實未殊空虛寕有待盛滿不堪虞腹¶
脹彭亨豕胸藏朽爛蚨可憐蹉跌後中抱亦區區¶
　　　風鳶¶
一綫兒童力凌風托野飈竟㤀非羽翼頓敢恃雲霄側¶
目疑文燕昻身趂早鵰只憂風勢猛髙處轉飄颻¶
　　　假面¶
髹飾何堪爾人形亦偶然無端増㸃染轉擬混媸妍獰¶
許村騃畏嬌容婦媪憐誰知真面目遮却在君前¶
<pb:KR4f0018_WYG_015-13a>¶
　　　文官果¶
佳名因供御此種自齊州脂綠蟠蝸尾房青剖雁頭脆¶
分山栗早嫩占楚蓮秋草木誠何事居然第一流¶
　　　銀桃¶
不意綏山實于今改素姿洗曽經玉井嘗合在瑶池巨¶
核珍鳬卵寒漿沁蜜脾西京徒有託霜後漸離離¶
　　　頻婆¶
梵域傳佳種初秋實轉新平坡原不誤上苑自堪珍甜¶
<pb:KR4f0018_WYG_015-13b>¶
益清霜味香生小月輪何勞漢川使還與問江濵¶
　　　葡萄¶
亂藤宜揷架綠䕃避炎蒸珠帳深留雨晶丸冷瀉氷露¶
枝乗曉摘霜蒂傍秋凝誰愈文園疾凉州醸一升¶
　　　夀叔㩦具偕仲潜東只飲慈仁松下¶
寺古多竒樹虬龍偃碧苔為看松上雪同覆月中杯坐¶
久春裘薄詩成晩磬來尋芳仍有約風信漫相催¶
　　　又¶
<pb:KR4f0018_WYG_015-14a>¶
我媿狂司馬君能杖繋錢銀尊閒寄傲玉版小參禪樹¶
懶雲横地霞髙月到天晩聞清吹發歌串復珠圓¶
　　　小集分得斜字¶
客思臨流合頻來側帽紗夕陽樓影動春水縠紋斜汀¶
煖鳬初浴烟輕柳未花陶然今古意濠濮興非賒¶
　　　仲潜移寓分鷗閣次東只韻¶
旅宿謀看月移居就此樓城陰孤岸迥山翠小䦨浮浴¶
馬春潮急聽鶯曉樹稠故人曾有約分席與沙鷗¶
<pb:KR4f0018_WYG_015-14b>¶
　　　長椿寺夜坐對月同仲潛作¶
愛寂投僧宿君來亦不還殘春生靜夜明月老空山幽¶
境能相許塵心自不閒淡然同小坐風葉打柴闗¶
　　　長椿夏日次芝麓先生雜咏二十首¶
金馬浮沉日雲林託臥逰披襟來紺宇開户認丹丘繡¶
佛瞻螺髻滄洲羡虎頭頗聞匡阜客蓮社總清流¶
　　　又¶
蘭若無今古莊嚴浩刼前蒲桃歸漢日松樹過秦年白¶
<pb:KR4f0018_WYG_015-15a>¶
日生新事青霞續舊縁詩人有姚合來許共秋眠¶
　　　又¶
豈敢攢眉去名山夙有期聞鐘涼月下移榻小風時草¶
密麋踪少林髙鶴夢遲支公心不厭松麈夜同持¶
　　　又¶
燕市塵空擾禪扉一徑深古碑前代字清磬故人心巻¶
幔懸殘日攤書坐晩隂躭幽惟我輩况此愜栖尋¶
　　　又¶
<pb:KR4f0018_WYG_015-15b>¶
日到招提路羊求亦共過屐聲驚鳥雀燈影話藤蘿醉¶
以安禪減詩因遣興多終須婚嫁了放眼向山河¶
　　　又¶
未易辭車馬乘閒得任真坐思千載事長愛百年人白¶
月留僧定青山恕客貧可憐滄海裏吾已見揚塵¶
　　　又¶
自笑孤雲在無端出岫來饑驅方朔米愁損少陵盃香¶
穗三生結霜華兩鬢催官梅東閣下慙負好花開¶
<pb:KR4f0018_WYG_015-16a>¶
　　　又¶
閲世紛多感年來不自安羊腸非詰曲馬首盡波瀾路¶
失燕臺廢天髙蜀道難五陵逢俠少琴筑未摧殘¶
　　　又¶
故里經年别而今夢亦稀江沉浮鯉信春老飯牛衣舊¶
雨空相憶秋風未易歸紅樓長獨倚翹首看雲飛¶
　　　又¶
信宿蕭齋靜遥遥隔禁鐘息交過九夏匿影向千峰鰕¶
<pb:KR4f0018_WYG_015-16b>¶
菜銷官興蘧蒢感病慵金莖誰與賜仙露不曾濃¶
　　　又¶
急雨朝來過晴烟送夕陽疎牕横亂帙髙笛倚胡牀庭¶
樹摇殘滴瓶花落細香所懐曽不見别思繞魚梁¶
　　　又¶
至亦聊乗興長為竟日留獻花人掃塔鬬茗客登樓伏¶
枕聞朝唄題詩謝貴遊西峰何處好一眺薊門秋¶
　　　又¶
<pb:KR4f0018_WYG_015-17a>¶
縮地誠無計寰瀛豈有圖舊游憐屈宋離恨隔荆吳日¶
暮羣鴉集雲涼一雁孤夢中人不見晴月擁黄蘆¶
　　　又¶
舉世誰相識廬江感最深門生能荷屩夫子愛彈琴櫻¶
笋同春讌茶瓜共晩林追隨多勝賞懶慢自難禁¶
　　　又¶
近鼔離鸞操衫痕接淚寒君心潮有信妾意井無瀾金¶
鈿慿誰訪瑶環忍更看賴逢開士説愁緒一為寛(予方/䘮姬)¶
<pb:KR4f0018_WYG_015-17b>¶
　　　又¶
燈火長安刹提㩦憶往年授書兒漸長襆被夢長懸映¶
日爭紅藥牽衣禮白蓮撫今増百感不必夜聞鵑¶
　　　又¶
久閉牆東户傍人謂著書豈知朝事懶實與世情疎歩¶
緩雲廊寂吟髙月牖虚季鷹真作逹先我憶鱸魚¶
　　　又¶
捨宅人何在籃輿我更來夜行龍井過春笑虎溪囘薝¶
<pb:KR4f0018_WYG_015-18a>¶
蔔香曾悟蜉蝣語漫哀誰能同逸少結侣上天台¶
　　　又¶
世目榮華組余懐幸少營拙寧甘馬走貧不媿蟬清西¶
塞曾垂釣南陽久罷耕何時乗薄笨柑酒送鸝聲¶
　　　又¶
古院浮深綠簷陰午欲齊槐香蟻入夢竹靜鴿來栖洗¶
硯晴雲濕籠紗醉墨低寧知孟東野氷雪句長㩦¶
　　　秋夕芝麓先生偕綺季苕文友沂周量貽上紫¶
<pb:KR4f0018_WYG_015-18b>¶
　　　　來諸子集筑影齋得殘秋二韻¶
秋至易為感況兼離别難酒尋燕市飲月共庾樓看坐¶
促蘭觴密更深桂蠟殘起聞鴉繞樹三匝正求安¶
　　　又¶
共作京華旅清宵為爾留蒲桃杯借綠老樹客同幽落¶
木啼蛩晩涼雲拂雁秋相思不可極明月照重裘¶
　　　閏七夕和家玉騧¶
良期難再遇匝月此仍過鵲記重來路鸞驂舊渡河尋¶
<pb:KR4f0018_WYG_015-19a>¶
歡寧厭數得巧不辭多獨有傷離客驚秋奈爾何¶
　　　聞雁¶
候館敧孤枕飛鴻度夜䦨逼天聲易響入夜語猶寒道¶
逺求朋侣風髙惜羽翰莫傷歸計晩歸客計猶難¶
　　　聞蛩¶
古甃經行少寒螿咽露頻何曾催織婦偏是近愁人苔¶
淺吟難稳莎涼怨或真離懐原不寐寧用爾如嗔¶
　　　聞砧¶
<pb:KR4f0018_WYG_015-19b>¶
九月嚴霜急長安未授衣誰將思婦杵又下竇家機夜¶
靜聲相答更殘力漸微獨憐寒已甚還寢夢羅幃¶
　　　聞落葉¶
落葉渾疑雨蕭蕭晩吹時敢辭彫嵗月猶暫託階墀帶¶
露敲虚牖因風想舊枝飄零復何恨吾亦鬢如絲¶
　　　石仲生先生邀陪洞門芝麓兩先生伯紫友沂¶
　　　　同集金魚池夜看氷月¶
寒益襄陽興臨池夜舉觴氷虚全化月沙濶迥如霜瀉¶
<pb:KR4f0018_WYG_015-20a>¶
酒銀船滑分羮玉筯香接䍦真倒著㤀却到胡牀¶
　　　偕星㟁紫來駿公豊臺看芍藥歸飲祖園¶
尋芳客思同結伴騁花驄挈榼穿深翠停鞭見早紅千¶
畦分曉露十里共香風别路逢溪墅班荆興未窮¶
　　　又¶
驅馬過林丘名園繞碧流人知非晉魏客自得羊求布¶
席聽黄鳥揮觴謝白鷗醉歸花壓帽衫領暗香浮¶
　　　憶竹¶
<pb:KR4f0018_WYG_015-20b>¶
記得西園路晴溪長萬竿翠深長似雨碧重欲成寒蔣¶
詡游常共王猷坐自看不知京洛客誰與訊平安¶
　　　憶梅¶
何遜揚州夢尤憐東閣枝見常當嵗晩香獨在寒時雪¶
老無蜂覺雲閒有鶴知江南詞客盡惆悵是春思¶
　　　憶蘭¶
崇蘭何處密湘澧舊曾逰谷逺琴音寂江空佩影秋蜂¶
鬚知種異燕尾識香浮尚憶王摩詰黄甆賞獨幽¶
<pb:KR4f0018_WYG_015-21a>¶
　　　憶桐¶
舊隐南牕下亭亭有鳳條青琅初引露碧玉競干霄扣¶
石寧無響為琴不待焦鵷雛棲宿在秋至漫飄摇¶
　　　憶笋¶
頗憶篔簹谷胸中飽渭川猫頭能竟尺犢角早勝拳鋤¶
砍春泥脆盤燒曉露鮮平生差免俗真賴此君賢¶
　　　憶芋¶
沃野稱山郡青烏復幾區羮寧稱玉糝飯欲比瓊酥博¶
<pb:KR4f0018_WYG_015-21b>¶
士霜盈畝山僧雪擁爐那能啖半顆領取廿年圖¶
　　　憶菱¶
本是江南客年年聼采菱白纎咀脆月紅嫩剝甜氷水¶
葉肥堪詠湖蓮冷漫矜誰言魚刺史作飯我猶能¶
　　　憶楊梅¶
舊有南峰種金婆異衆栽日精鮮滿籠火實大于杯冷¶
沁吳兒齒紅分越女腮茶花堪並餉消渴待君來¶
　　　長安栁用大復韻¶
<pb:KR4f0018_WYG_015-22a>¶
垂柳長安陌飛花日暮天弄隂摇晩月疎影掛春烟繋¶
馬曾堪憶啼鶯劇可憐靈和當日事凄絶畵闌邉¶
　　　題春曉亭次芝麓先生韻亭在蘄水綠楊橋為¶
　　　　東坡解鞍處楊傳人比部所建蘄乃芝麓先¶
　　　　生舊治也¶
蘭溪何處是雁齒占鷗沙尚有蘇公路能栽潘令花曉¶
風新杜宇春水舊胡麻為問橋邉草青青幾度斜¶
　　　又¶
<pb:KR4f0018_WYG_015-22b>¶
聞説當年事清風一板牀烟霜存感慨詩酒付蒼茫百¶
戰青山古三春碧澗香漫同宣武歎攀折恨垂楊¶
　　　又¶
賴有揚雲在紅亭集酒兵解鞍山月小浣筆野溪明亂¶
定生江草官閒夢楚蘅雙柑真不易寂寞為流鶯¶
　　　又¶
髯公殘醉後君更幾囘眠此地猶前日吾儕動隔年晴¶
烟開宿鷺老木響啼鵑峴首逢鄒湛還知叔子賢¶
<pb:KR4f0018_WYG_015-23a>¶
　　　入天寧寺送徐子星給諌不值¶
招提穿宿莽侵曉露初晞古塔倚殘霧輕旛吹早暉塵¶
勞憐地僻客久愛人歸已復聞樵唱蕭蕭入翠微¶
　　　送雁市還湖上¶
京雒不得意言歸尋舊湖一身隨敝馬六月盡長途倚¶
鐙投詩巻留琴别酒徒將予江上夢送子過東吳¶
　　　又¶
每别常多惜兹行寧用嗟時危難結客身賤重離家夜¶
<pb:KR4f0018_WYG_015-23b>¶
雨生蘆草秋風足藕花湖頭好詩句一為寄京華¶
　　　醉後宿采友堂紀事¶
一醉迷歸騎言留髙士家夜寒知臥月夢醒獨聞花殘¶
墨朱絲暖餘香錦帶斜支機誰可問空擬泛秋槎¶
　　　慈仁寺訪鶴問玉少不遇¶
有約扣禪闗良朋杳靄間偶來斜日晩獨對古松還殘¶
磬歸僧定髙雲讓客閒留題在蕉葉空剰墨痕斑¶
　　　重陽後三日再集采友堂叠前韻¶
<pb:KR4f0018_WYG_015-24a>¶
元卿夜啟闗蠟屐集花間月靜羣鴉息天髙一雁還世¶
情逢酒淡客計向秋閒更有西山約楓林葉正斑¶
　　　庚子九日偶醉采友堂漫題¶
偶然乗興至倒幘醉花前不問王猷竹如登安道船繁¶
籌傾緑酒細雨密紅絃不覺聞三鼓歸途覔玉鞭¶
　　　采友堂又叠前韻¶
慚愧淵明菊還來秋蕋前有人横玉軫召客泛銀船酒¶
夢三千斚春愁廿五絃金吾方禁夜未敢輒遺鞭¶
<pb:KR4f0018_WYG_015-24b>¶
　　　紫來過齋頭共看次岳作畵¶
謝客柴荆掩孤心耐嵗闌徑憐羊仲到畫共虎頭看素¶
几寛晴日疎花媚晩寒門前九逵路車馬自無端¶
　　　送程石門¶
似爾猶卑伏天涯更此行雲連闗索嶺月照武侯城捧¶
檄安時譽題詩寄逺情莫嗟為宦薄吾道有長纓¶
　　　又¶
滇海烽初息君逰慷慨存過家誇綵綬仗節到轅門逺¶
<pb:KR4f0018_WYG_015-25a>¶
徼功名壯他鄉姓字尊故人相見後頻與問饔飱¶
　　　邸後初成小齋寄何徳峻¶
紀閏當中夏槐天暑未侵小園初巻幔上客正彈琴砌¶
藥餘紅淺簷藤接翠深坐來多逸事相望在披襟¶
　　　又¶
避人通後圃疎懶度年華適意隨紅粉攤書就碧紗吟¶
風聽檻竹待雨種亭花獨有離羣思蕭然日又斜¶
　　　病目¶
<pb:KR4f0018_WYG_015-25b>¶
盛暑難為病蕭疎只倚牀無聊思舊雨不住問殘陽藥¶
裹從妻慣談諧喜客長誰能復多事青白效嵇康¶
　　　西園避暑¶
炎日永如年追凉就輞川樹深東閣坐花照北窓眠捲¶
幔通新燕攤書聽暮蟬逺山能不厭飛翠落尊前¶
　　　又¶
避跡西園去幽深客少逢移牀當片月拄笏向千峰風¶
動池邉芰雲陰田畔松披襟同一眺長嘯轉從容¶
<pb:KR4f0018_WYG_015-26a>¶
　　　又¶
别墅無煩暑蕭疎對夕陽鶯啼春後急鶴夢夜來涼酒¶
綠髙梧密氷紅細李香不知陶靖節何事慕羲皇¶
　　　又¶
豈是襄陽路真同習氏池垂楊横晩笛深竹響殘棋湖¶
海容支枕河山老賦詩莞然成獨笑閒歩小風時¶
　　　七夕偕敬微集西園期雨徴不至¶
西園曽有約莫負一年秋遂載花前酒同登月下樓星¶
<pb:KR4f0018_WYG_015-26b>¶
辰兒女事河漢古今愁不信張公子真為翠黛留¶
　　　花朝前六日吳船小集兼送善伯南歸得迷芳¶
　　　　二字¶
偶有元卿徑來聞二仲隨離人將折栁稚子為烹葵酒¶
煖幽懷密花疎望眼迷此行能且住相約聼黄鸝¶
　　　又¶
空階猶積雪客到欲尋芳興劇同揮麈談深屢易觴都¶
㤀牀上下畧似水中央擬賦文通别愁心益渺茫¶
<pb:KR4f0018_WYG_015-27a>¶
　　　燕郊清明¶
韶華春已半景物自幽燕結束馳金勒妖嬈哭紙錢柳¶
沿沙磧短花照墓碑姸行樂吾生事寧為旅思牽¶
　　　又¶
帝里多春色風光徧四郊碧囘芳草路紅拆小桃苞火¶
向官厨乞毬看騎士抛盈盈何處女陌上自相嘲¶
　　　又¶
久厭塵中騖春從郭外行尋花荒圃逺煮茗石泉清塞¶
<pb:KR4f0018_WYG_015-27b>¶
北猶披褐江南早賣餳最憐當令節遇物動鄉情¶
　　　送碩林歸徐州¶
徐卿懐舊里驅馬去彭城楚漢千山路江淮六月程傷¶
離楊栁盡招隐桂叢生為念蛾眉好髙樓月又明¶
　　　又¶
幾載鄉闗夢持觴此送君歸裝沾塞雪遊棹入江雲辭¶
賦存孤賞圖書許共分隰西誰復在淒絶是離羣¶
　　　許原文大令以酒炭見餉¶
<pb:KR4f0018_WYG_015-28a>¶
官冷煩朋好書來動草亭烏薪分石鼎緑酒㵼銀缾未¶
必因人熱聊堪免獨醒嵗寒諸計拙醉眼向誰青¶
　　　題古石¶
雅士無凡賞髙齋我所聞獨憐燕市月猶貯浙山雲幽¶
許梁園賭竒從米袖分遥知長嘯處終夕伴香芸¶
　　　又¶
老石何年物頽然倚砌梅自生濠濮想曾見漢唐來古¶
雪眠枯樹涼雲漬瘦苔慿誰能一拜醉醒共裴&KR0966;¶
<pb:KR4f0018_WYG_015-28b>¶
　　　送箕山¶
李子真奇士論交歴嵗時别離燕市酒歌詠華山詩問¶
字人多有揮毫我獨知送君江上去明月寄相思¶
　　　除夕¶
今夕仍除夕長安已四年試衣兒漸長剪綵婦無眠夜¶
盡椒觴畔春生樺燭前坐聞鐘鼓動珮馬欲朝天¶
　　　墨妙亭和辰六¶
墨妙傳遺好亭空不可尋寒梅前代樹老石古人心過¶
<pb:KR4f0018_WYG_015-29a>¶
眼雲烟冷傷懐嵗月深披榛無斷碣惆悵付閒吟¶
　　　韻海樓同𢎞載子夀作¶
危樓臨廢圃猶是昔年餘官舍俱為客前人獨著書忩¶
分山翠入幔巻晩雲舒魯國英靈在慿闌或啟予¶
　　　圓證寺同長庚諸君小泛¶
幽境應難到乗閒偶共來亂香迷竹樹深翠出樓臺苔¶
色疑留屐泉聲欲泛盃白雲如有約日暮重徘徊¶
　　　窪尊亭同楚畹作¶
<pb:KR4f0018_WYG_015-29b>¶
曾聞唐左相此地往來頻今古留殘石湖山為酒人竹¶
開孤徑晩花發五亭春我不來同醉應慚頭上巾¶
　　　道塲山次燕孫¶
蘇公池上過伏虎舊名存吳越雙峰出湖山一塔尊亂¶
雲横石磴夕照滿漁村郡閣長相對應憐月一痕¶
　　　法華寺畵壁¶
蒼松一徑逺松裏化人城古壁多雲氣滄洲無世情紅¶
螺浮水見白雀占枝輕共拂殘碑字襄陽亦此行¶
<pb:KR4f0018_WYG_015-30a>¶
　　　過鴛鴦湖¶
二十六年前髙樓尚宛然舊逰空嵗月新事到山川礎¶
石埋荒草簾珠墜野田慿欄更無處漁唱起寒烟¶
　　　憩虎跑寺¶
一徑入深樹古藤當道傍寺圍山靄翠泉帶岳雲香花¶
藥虛堂靜茶𤓰午夢涼坡仙有遺句傳寫入奚囊¶
　　　鶴洲草堂偕季黙坦夫¶
放棹尋鴛水停橈問鶴洲荷髙香入檻竹密翠遮樓有¶
<pb:KR4f0018_WYG_015-30b>¶
石都能痩無溪不占幽鳥魚渾自得盡日為淹留¶
　　　又¶
水部詩應好東山許客俱一園開兩徑孤閣見重湖着¶
處安棋局隨行得畵圖再來知未厭留約與沙鳬¶
　　　夜宿西湖次子夀¶
為愛西湖好中宵上畵船水雲雙塔影花氣六橋煙酒¶
坐隨鷗鷺漁燈趂管絃神清翻不寐晴月共娟娟¶
　　　法相寺¶
<pb:KR4f0018_WYG_015-31a>¶
勝地留遺蜕招提古木横佛容人乞子僧强客題名竹¶
筧飛寒溜松忩坐晩晴滄洲吾不厭臥對約秋清¶
　　　岳武穆墓¶
老檜何年盡荒祠此尚存名成三字獄家破兩朝恩俎¶
豆秋㩦奠旌旗夜返魂誰知千古事惆悵不堪論¶
　　　鳳咮泉¶
絶壁何年鑿清泉欲滿池客來花外屐僧鬬雨前旗筍¶
熟春齋潔蕉深午夢遲誰能招陸羽清話為傳甆¶
<pb:KR4f0018_WYG_015-31b>¶
　　　半月泉¶
清流堪濯俗半竇欲成池信是無窮處常于未足時雪¶
痕翻蠏眼天影瀉蛾眉同地㸔雙派形全已致虧(别有/米泔)¶
(泉已/竭)¶
　　　過横山¶
勝日尋佳地横山路不分竹連髙下嶺松住往來雲木¶
老秋將脱鐘寒午一聞清言真未厭傾倒為諸君¶
　　　歸雲菴拜孫太初墓同燕孫作¶
<pb:KR4f0018_WYG_015-32a>¶
何處覔榛闗林中宿草斑殘碑生白雪髙士有青山春¶
淺花猶夢天空鶴未還託交憐異代惆悵夕陽間¶
　　　孺山拜徐孺子祠同澹心辰六¶
孺子何年隠荒祠此地留野人㤀姓氏殘碣紀春秋天¶
淨孤鴻急山深萬木稠却憐題榜誤無復舊南州(榜書/南州)¶
(髙士士/誤寫峙)¶
　　　五峰萬玉菴墻角得古梅樹特為出之¶
吾道寧言命寒花亦有時可憐當殿樹猶是隔墻枝嵗¶
<pb:KR4f0018_WYG_015-32b>¶
月空山老氷霜衆豈知䕶持煩淨侶珍重為題詩¶
　　　贈雨青上人¶
支公能好鶴閉户託香林庭樹一何靜湖光相與深㠶¶
開知雨霽磬響落檐隂我自勞勞者逢君生逺心¶
　　　瑶席池¶
為訪坡仙跡行來一衲隨閒吟能送日深坐獨臨池水¶
碧花交處霜紅木老時歸從郡樓望嵐影正參差¶
　　　典裘¶
<pb:KR4f0018_WYG_015-33a>¶
　　　　出都有三裘至廣陵友人復以貂贈燠哉范¶
　　　　叔可無寒也丁未秋盡付質庫一以毛脱獨¶
　　　　存湖山風雪披服間尚有魯靈光也幸矣¶
貰酒曾為爾官貧近復然賤酬增僕恥勤曝益妻憐深¶
厚聊思貉竒温定屬綿如何五湖長不及敝秦年¶
　　　質珥¶
　　　　予少更多難内子備極流離乙巳夏¶
覃恩封宜人拮据為具六珈云報也丁未在郡亦付子母家成¶
<pb:KR4f0018_WYG_015-33b>¶
　　　　兒周堂日不能備禮服焉北門之誚賴徳耀其庶免乎¶
象服邀¶
天寵相酬幸有端¶
恩榮纔五馬驅使及雙鸞翠減花奩空珠銷緑鬢寒琴臺¶
同一笑亷婦亦為難¶
　　　解帶¶
　　　　丙午過苕川儀鳳橋解金帶助輿梁之役旋復置一¶
　　　　圍腰未煗而以急廢之嗟哉萬釘九鐶亦有神命耶¶
<pb:KR4f0018_WYG_015-34a>¶
芍藥聞前䜟圍金忍見辭非闗留鎮寺不暇去題詩望¶
失裴還日思添沈痩時黄銀誰更賜空自記犀毘¶
　　　鎔杯¶
　　　　鄉俗往來多用巵斚近習務作偽以赤堇勝¶
　　　　大抵不及三鐶耳然蕉葉匏子急中盡付冶¶
　　　　工存篋中者皆不材也何若竹根木癭稱耐¶
　　　　久朋矣¶
樂聖平生志銜觴竟鮮終寧言真羽化只是費爐鎔耿¶
<pb:KR4f0018_WYG_015-34b>¶
雪成何易陶巾漉未慵瓦盆翻自得長占酒泉封¶
　　　次韻送徐公肅遊閩¶
丘路桃千樹春來色自姸那知分手處即是㸔花船作¶
客添塵袂留詩當别絃十年吾黨淚今日共潸然¶
　　　又¶
暫遊非得已驪唱况重聽命酒辭銅峴看山過幔亭弟¶
兄眉總白天地眼長青應有相思夢隨君到紫溟¶
　　　方菴小憩¶
<pb:KR4f0018_WYG_015-35a>¶
觸暑湖干路香林訪索居因開髙士篋多見故人書花¶
淨知秋早山空得雨餘尚憐吾道在支許自蕭疎¶
　　　立秋日小飲吳山¶
道室臨平楚閒來遂逺情城連秋嶺綠江湧夕陽明羣¶
動浮烟色孤懐坐磬聲自憐隨世役終日困塵纓¶
　　　又¶
萬木登髙盡孤臺倚曲廊風傳遥浪急秋報衆山涼石¶
老峰争痩林深葉易蒼開樽同一眺清興幾能忘¶
<pb:KR4f0018_WYG_015-35b>¶
　　　夀豁堂和尚¶
我愛髙僧傳惟君似逺公一笻明月下半偈藕花中坐¶
上言誰答溪邉笑每同偶來參玉版揮麈對烟叢¶
　　　歸雲菴夜泛同愚山阮懐諸子¶
山晩離城逺寒新怯暮逰亂峰争落日一徑入深秋清¶
興因官懶詩名借客留何時能解紱終夕對滄州¶
　　　遊東林山¶
石磴藤蘿上寧辭着屐勞砂靈雙井冽天曠一亭髙翠¶
<pb:KR4f0018_WYG_015-36a>¶
樾迷荒墖山花引濁醪清風不可見孤磬出松濤¶
　　　尋幽¶
尋幽無宿約乗興過山家秋色鷗邉路斜陽雁外霞翠¶
深遮寺竹香遞過船花近郭鳴笳鼓紅燈㸃鷺沙¶
　　　與雲止¶
但有相思在何妨跡暫疎黄藤煙寺酒紅葉雨牀書西¶
塞魚同釣南山豆共鋤終焉吾有志歸訪卞田居¶
　　　湖上遇星胎即飲寓樓¶
<pb:KR4f0018_WYG_015-36b>¶
不減狂奴態相逢老益親青樽閒過夜紅袖晩留春欲¶
嘆翻成笑無才幸有貧兩峰霜葉在爛漫屬門人¶
　　　萬玉庵古梅詩(康熈丁未行部雉城游萬玉庵/於墻外糞壤中得古梅一株濯)¶
　　　　(而培之繚以粉垣使近堂下用賦一詩爰記/其事庚戌罷郡冄過其地意且復淪叢莽而)¶
　　　　(芳條轉茂則邑侯韓君子久以石欄䕶之倍/加愛焉嗟乎金城之栁宣武見而傷情東陽)¶
　　　　(之槐仲文攀而隕涕甚矣卉木榮悴之故其/感於人心者深矣兹梅亦何幸而復保其嵗)¶
　　　　(年也哉復作詩一章併前製題之/於壁庶後之君子有所觀感也夫)¶
得樹當年事重來憩鴈堂嵗時空冷落草木少炎涼載¶
<pb:KR4f0018_WYG_015-37a>¶
酒人還到廵檐思轉長不須憂剪伐仙令在河陽¶
　　　泊八里灘¶
漸逺青塘路篷忩懶更開山煙孤塔迥湖色亂帆來吾¶
道存書巻餘生託酒盃寄言鷗鳥伴從此莫相猜¶
　　　姜及生水部招飲家園¶
名園堪日渉清讌此時同雲月登臺處湖山閉户中簾¶
陰秋樹碧絃語夜燈紅更有追陪約還應似謝公¶
　　　坐來翠閣¶
<pb:KR4f0018_WYG_015-37b>¶
小樓秋縱望日日到斜曛自拂烏皮几閒書白練裙見¶
山如得友與客共看雲為問南湖水還容月幾分¶
　　　和寒食即事¶
獨坐摇吟膝空思賦逺游載花青雀舫對雪紫鼷裘五¶
載依山住全家為酒畱終須浮舴艋分席向沙鷗¶
　　　再至長興¶
乗興何妨再尋梅入雉山雪如隨客到春不譲人間送¶
酒思纎手聞歌破老顔烏衣羣從在相得竟忘還¶
<pb:KR4f0018_WYG_015-38a>¶
　　　偕張僧持茅天石諸子庚邨看梅¶
雨後春陰好尋梅到野塘客笻隨亂水僧磬出寒香澗¶
石留餘雪山煙動夕陽寧言來已晩吾自惜年芳¶
　　　又¶
偶然南郭路老眼忽為明惜樹成孤賞留花愛小晴此¶
中誰放鶴幾日又聞鶯欲折無堪寄春風漫不平¶
　　　鹿柴庵同僧持作時僧持將歸白下¶
將離逢勝地去住惜年華白髪俱無語青山不當家同¶
<pb:KR4f0018_WYG_015-38b>¶
僧參柏子留客飯桃花且住何辭醉同傾盞内霞¶
　　　飲丘路桃花下¶
憐春不惜醉屢憩野人家芳樹争初日晴溪隔亂霞到¶
山朝飯笋歸閣夜分花勝事心相得寧憂鬢欲華¶
　　　雨後再過塘栖¶
程急無容泊懐人夢草堂菰蒲雙㟁濶橘柚一村香客¶
思隨雲黯漁歌帶雨涼平生離别意多在白鷗鄉¶
　　　伯通招讌寧逺堂觀劇¶
<pb:KR4f0018_WYG_015-39a>¶
良夜開佳讌紅燈照薜蘿湖山詞客在煙月酒人多勝¶
事應如此清歌且奈何寧須更投轄山簡自婆娑¶
　　　和人寒夜即事¶
激楚生豪况寒燈夜獨親氷霜孤劍影山水一琴身懶¶
愛陶元亮狂呼賀季真不知今夕意誰復兩閒人¶
　　　湖上尋無公次韻¶
别院煙波上幽栖見古風到門雙白鳥夾徑兩青桐夜¶
色聞鐘後秋聲閉户中支公多逸韻將鶴寄詩筒¶
<pb:KR4f0018_WYG_015-39b>¶
　　　送辰六歸廣陵¶
作客滄江上含悽幷此辰雲飛歌舞地花炤亂離春别¶
緒添中嵗才名屬後人艱難吾道在前路慎知津¶
　　　秋日集翁蒼牙草堂¶
清秋多逺思小艇泛城隅此地猶三徑吾儕共五湖晩¶
雲歸澗樹夕照隱江蒲醉聽菱歌發還教綵袖扶¶
　　　探梅鄧尉山夜入萬峯禪院尋瑶如禹存不值¶
　　　　過宿聽松堂¶
<pb:KR4f0018_WYG_015-40a>¶
尋芳寧憚雨靜夜陟髙峰積雪明樵火亂香摇梵鐘隔¶
林燈語細入坐酒聲濃借問停橈處烟花已萬重¶
　　　初八日由王家莊至董墳馬家山看梅¶
雨止晨煙破看花路不遥鶴隨登澗閣蜂引過溪橋湖¶
水照逾淡山香吹不消兹游清興好歸路一詩瓢¶
　　　水哉軒和尤悔庵韻¶
出岫原無意曰歸何不然一家楊栁國六月芰荷天野¶
鶴聞髙咏沙鷗看醉眠煙波於此足莫向世人傳¶
<pb:KR4f0018_WYG_015-40b>¶
　　　同諸子城南小歩¶
小歩郭西偏閒情亦偶然栁絲沽酒市蘭葉載花船六¶
代青山外三春白烏邉歸來仍我軰作計好留連¶
　　　又¶
一醉寧容易今朝醉頗宜紅橋春水上白袷晩晴時草¶
欲催歌發梅因待酒遲海鷗能對客不必主人知¶
　　　宗梅岑過訪¶
人憶少文賢離居復幾年歸來雙燕後病起百花前小¶
<pb:KR4f0018_WYG_015-41a>¶
飲攜蠻榼長吟鬬蜀牋不須論往事一醉且陶然¶
　　　卧疾錦樹亭寄懐辰六¶
離别尋常事與君獨不倫半春花過眼深夜月當門老¶
覺親朋重貧知科第尊上林應有賦傳寄錦沙村¶
　　　慧泉和立齋學士韻¶
合在中泠上虚將第二傳潤沾十萬户清徹幾千年欲¶
証茶仙佛能分酒聖賢如何爭汲罷雪乳更渟然¶
　　　咏玉蘭¶
<pb:KR4f0018_WYG_015-41b>¶
謝氏何年樹香從楚畹移照人無月夜對我欲晴時皎¶
潔原難並芬芳復待誰偷看疑是雪蜂蝶爾何知¶
　　　晩過趙處士寓樓¶
初晴宜着屐誰意踏烟鬟游子方聞笛幽人正啟闗斜¶
陽紅斷雪髙月翠空山倚檻舒長嘯乾坤幾客閒¶
　　　集恵山天均堂¶
梓澤人何在寧知此論文亭流二泉水樓貯九峰雲疏¶
鑿安春草繁華任夕曛吾家有康樂幽興本難羣¶
<pb:KR4f0018_WYG_015-42a>¶
　　　陳集生攜樽招飲髙汝敬山齋¶
救時無善䇿行樂任吳天為載聽鶯酒來尋放鶴船玉¶
釵過碧樹金管沸紅泉莫便傷春莫西川拜杜鵑¶
　　　又¶
豈謂鶯花老偏於魚鳥親吟詩消永日貰酒送餘春風¶
雨三更夢江山六代人不須同漆室歌舞向西神¶
　　　再過趙處士山樓¶
春晴殊不易小霽遂尋幽野雪纔分樹山煙忽滿樓壺¶
<pb:KR4f0018_WYG_015-42b>¶
觴臨水得歩屧趂花留歸路誰相識新來拜醉侯¶
　　　寄暢園雜咏卧雲堂(至知魚檻共九首/)¶
路入幽香逺斯堂敞翠微花深凉客夢樹古緑人衣對¶
月渾㤀醉看山不愛歸晩來巾帶濕嵐氣未全稀¶
　　　栖元堂¶
洛下傳名種空亭竟絶塵誰家猶滯酒此地獨藏春金¶
粉無寒色樓臺有麗人相看知解語酹酒向花神¶
　　　杜鵑書屋¶
<pb:KR4f0018_WYG_015-43a>¶
幽館堪遥集囬廊窈窕通石髙偏有勢花晩自成叢夜¶
月慿誰聽斜陽作意紅可堪春漸老惆悵對東風¶
　　　鶴歩灘¶
纔過石梁盡曠然心復開梅花今嵗晩一鶴幾時來渚¶
凈飛黄葉磯空長緑苔髙吟人不見清影自徘徊¶
　　　石徑¶
巑岏不覺逺此日我來游屢轉路疑盡獨行心自幽髙¶
林終日雨飛瀑四時秋小坐尋蒼壁題名在上頭¶
<pb:KR4f0018_WYG_015-43b>¶
　　　三叠泉¶
絶頂名泉注奔流向此間雲飛千尺澗雪濺六朝山迅¶
急欲何似琤琮知未閒獨來嘗倚杖清聽不知還¶
　　　嘉樹堂¶
為堂宜近水似此獨悠然萬綠午㤀日一泓波浸天擁¶
書堪永坐看奕任髙眠滄海新詞好微雲復幾篇¶
　　　宛轉橋¶
一道朱闌影横斜界練塘自然成鴈齒何必似魚梁紅¶
<pb:KR4f0018_WYG_015-44a>¶
袖連春色烏紗倒夕陽寧知羡魚者愁絶在中央¶
　　　知魚檻¶
入門無俗境仙客水為家三面清波動千章灌木斜就¶
陰常聚葉爭食誤吞花誰更知魚樂䝉莊興自賒¶
　　　恵山徳水亭傍大樹為風所撼或請伐之澹心¶
　　　　作留樹詩因次其韻¶
陸羽煎茶處江南獨此亭有人如水潔得樹與山青嵗¶
久烟霜古天空草木靈遭逢真羡汝摧折我曾經¶
<pb:KR4f0018_WYG_015-44b>¶
　　　又¶
本是何年植栽培復再新湖山原有主風雨信非人應¶
共花開洛寧憂梓化秦請看多事日此地獨陽春¶
　　　園居¶
園居宜永晝雨止興猶清一鶴照新水亂鶯啼早晴賭¶
茶書共檢看竹坐常横獨有躭詩癖年來太痩生¶
　　　和留仙韻贈蘇崑生¶
兩生今獨汝念往倍情親劉表呼鷹日蘇躭化鶴人貧¶
<pb:KR4f0018_WYG_015-45a>¶
常懐舊感癖不受纖塵花底聞髙唱凄凉未老身¶
　　　喜僧持至夜坐秋水閣¶
江海方蕭瑟逢君得自然論文今日共同學幾人傳魚¶
戲水中月鳥衝巖下烟紅橋一相送山磬發遥天¶
　　　其年僧持淡心集生過訪寄暢園同家枚吉暨¶
　　　　潜兒小集澗中分韻¶
無客意不適客來生逺心松陰分小憩澗響入微吟老¶
樹閒中古名山醉裏深幽情知樂極横篴晩披襟¶
<pb:KR4f0018_WYG_015-45b>¶
　　　又¶
離居因愛靜逺渉喜過存新竹香三徑晴山綠一門流¶
觴䟽水脉脱幘卧雲根詩就聞疎雨微凉倒酒尊¶
　　　同僧持飲髙汝敬山齋次香海韻¶
積雨閉深翠故人同在山泉香家醸美花靜客忩閒江¶
海羣居外烽煙一醉間酣來發長嘯澗響共幽潺¶
　　　僧持香海汝敬小集嘉樹堂分韻得十一尤¶
南軒宜避暑坐久益成幽溪色忽生樹泉聲多入樓客¶
<pb:KR4f0018_WYG_015-46a>¶
期明月共天許夕陽留莫問山亭路煙鐘濕未收¶
　　　和淡心訪南邨惠麓山房過憩寄暢園韻¶
不意此相見把衣臨水樓地幽偏耐雨人澹竟如秋宿¶
鳥啼烟翠飛花送瀑流碧山烽火外分日思同遊¶
　　　又¶
嗟爾來何晩翻令緩我歸一江春水隔十載暮雲稀侵¶
曉常攜屐辭春未改衣時艱難寄跡莫便欵人扉¶
　　　又¶
<pb:KR4f0018_WYG_015-46b>¶
莫問英雄事年來但聽鶯何堪今日耳猶是故園聲山¶
水無人境煙花不世情遥持一盃酒相勸隔重城¶
　　　中秋夜偕又蕙前民山尊湘九集扶晨寓齋分¶
　　　　得亭風二字¶
清宵不易度屐齒破苔青微雨月中夜凉花秋一亭酒¶
貪浮蟻醉歌雜亂蛩聽人事方無定靈均漫獨醒¶
　　　又¶
旅次歡塲少髙歌且暫同乾坤杯影外晴雨燭花中夜¶
<pb:KR4f0018_WYG_015-47a>¶
迥孤臺月秋清一笛風誰憐逺遊客明日又江東¶
　　　焦山¶
江海爭雄處巋然壓亂潮世猶知有漢山肯不名焦樹¶
色無今古波光變暮朝時聞清吹發磬響落層霄¶
　　　宿再公房¶
不復言文字山僧致頗殊辭名因悟得留病與閒俱摘¶
豆朝飡客澆花日課徒有誰來問法秋色滿庭鋪¶
　　　松寥閣待月¶
<pb:KR4f0018_WYG_015-47b>¶
髙閣收羣爽煙波盡此間何人能便去有客願長閒夜¶
色月終古潮聲秋一山乗風思羽翼仙鶴幾時還¶
　　　三詔洞謁焦處士遺像¶
尋雲穿石徑峭壁倚苔痕在昔無廬住于今有洞存三¶
徴猶不出一夢復何論欲問幽人事驚濤拍海門¶
　　　遇吳羽士小憩雙峰閣¶
探幽寧得倦絶頂叩禪房但覺此中曠不知何處香秋¶
多山正紫江冷樹先黄賴得逢脩靜蕭疎共夕陽¶
<pb:KR4f0018_WYG_015-48a>¶
　　　霹靂石訪瘞鶴銘¶
古碑不可讀半墮在江濵空有轟雷石誰為問水人龍¶
寧知識字鶴自不謀身搨徧昭陵本蘭亭總未真¶
　　　登甘露寺凌雲亭¶
古寺干戈後登臨未盡無寒雲千堞繞細雨一亭孤壁¶
影迷黄鶴江聲老赤烏天風吹我去惆悵是東吳¶
　　　雨中登多景樓¶
多景留題在慿欄憶昔遊誰憐千古恨都作亂帆秋山¶
<pb:KR4f0018_WYG_015-48b>¶
陡雲生屐天空雨入樓不須頻北望花月自揚州¶
　　　北固山下尋狠石不得¶
抵掌傳斯地遺踪沒亂叢兵戈銷鐵石山水記英雄壘¶
散荒烟黑旗飄野日紅想當埋竈處磨削任兒童¶
　　　望金山¶
年年頻問渡欲上渺無從不信名山路難留倦客踪㠶¶
檣隨雁鶩鐘鼔駭魚龍㑹挾袁綯至狂歌最上峰¶
　　　九日雨中集心逺酒樓分得十一真¶
<pb:KR4f0018_WYG_015-49a>¶
密雨艱遐眺尋秋意未伸樓能留剰日酒不負佳辰樹¶
老憐人換花閒愛客真只愁騎馬滑倒著白綸巾¶
　　　九日夜集葛川書室得風池二字¶
登髙不可出向晩過墻東節物無人外秋聲在此中艶¶
歌雙鬢白濁酒一燈紅遥想龍山畔惟多落帽風¶
　　　又¶
重九真難負閉門當此時有杯酬嵗月無地不山池秋¶
許閒人得詩防俗客知誰憐籬外菊開徧戰塲枝¶
<pb:KR4f0018_WYG_015-49b>¶
　　　前民扶晨山尊湘九過集錦樹亭分韻¶
半日不相見叩門呼老龎懶雲秋入屋寒雨夜連江酒¶
國全無事詩城未肯降莫將離别恨容易到西忩¶
　　　蛟門招同孝威豹人鶴問小集¶
有客來從逺前期向草堂園林新闢逕花竹對銜觴世¶
事閒中過人情醉後忘也知文字飲絶勝管絃忙¶
　　　又¶
别離經幾嵗相見復今年客子頭俱白先生意獨𤣥花¶
<pb:KR4f0018_WYG_015-50a>¶
香生酒畔鴈語落燈前騎馬寧愁滑蟾光正滿天¶
　　　和友人韻¶
雨為新寒密山齋不肯晴鐘摇諸品靜紗䕶一燈明虚¶
牖憐風度幽溪待雪平賴聞禪客語揮麈説無生¶
　　　宿卧霞閣寄前民扶晨山尊諸子¶
避俗愛逢幽慿髙忽此樓乍來諸嶺霽獨立大江秋逺¶
樹分晴靄斜陽叠亂流故人俱逸興惆悵不同遊¶
　　　月夜同念昔及季兒登卧霞閣¶
<pb:KR4f0018_WYG_015-50b>¶
畵檻凌空出清宵露氣冥江流千里碧樓倚四天青岸¶
水全疑月檣燈逺亂星慿欄歌一曲人在夢中聽¶
　　　獨樹軒為許石園明府作¶
老樹何年得亭亭欲出羣曉光江日上秋色縣人分落¶
椹能供酒乗陰好論文我來頻徙倚髙詠不如君¶
　　　陸冠周尋父麗京先生道過真江以詩見贈依¶
　　　　韻奉答¶
雙鯉慿誰至開扉夕向闌展書欣示客得句勝除官遇¶
<pb:KR4f0018_WYG_015-51a>¶
惜年華晩才増骨相寒懐中字不滅肯借俗眸看¶
　　　又¶
寧須如束晳更作補亾詩性至渾㤀險情堅轉似癡難¶
從豪貴説應得鬼神知好我非無故惟憂愛所私¶
　　　又¶
歴渉終無恙懸知孝思靈少年頭欲白舉世眼難青問¶
道過蓬徑㤀餐坐草亭曲應慚白雪猶得藉君聼¶
　　　又¶
<pb:KR4f0018_WYG_015-51b>¶
棄置煩明主端居笑不才如何萬里外偏為一人來山¶
水交情逺氷霜旅思哀徒傳知已語懐抱暫時開¶
　　　又¶
天涯何限路終日但棲棲是處詢遺叟頻年别故妻無¶
家應自苦有物豈能齊句裡殷勤字遥憐帶淚題¶
　　　又¶
新篇傳示後髙咏未能休莎草他山上梅花舊隴頭父¶
書空憶國客帳枉封侯那得程鄉酒為君遣四愁¶
<pb:KR4f0018_WYG_015-52a>¶
　　　又¶
聞向真江去依然嘆莫容危途難跨鶴浮世薄雕龍塵¶
滅囊中刺歌殘廡下舂紛紛鴈門雪欲徃更何從¶
　　　閨中雜詠¶
　　　　作畫¶
繡倦調鉛素還疑繡未真誰稱李公妹獨愛管夫人山¶
水催情曉鶯花借手春玉奴贏一笑吮墨梁朱脣¶
　　　　鬬草¶
<pb:KR4f0018_WYG_015-52b>¶
三五憐春日盈盈罷浣紗分畦揎腕玉着地展裠花強¶
識無名葉先尋乍吐芽偏誇諸姊妹今日讓兒家¶
　　　　窺簾¶
花下誰相待含嬌隔翠筠驚鴻時半面飛燕不全身秦¶
女初乗霧甄妃本隔塵誰言難得見遥見可憐嚬¶
　　　　度曲¶
小院花隂寂春嬌試曼聲當風吐字怯向月轉喉清只¶
許瓊簫和頻看綵扇傾周郎能顧誤無語漫多情¶
<pb:KR4f0018_WYG_015-53a>¶
　　　　奕棋¶
摇颺銅池日風光合劇棋得先從婢學偷刼怕郎知憨¶
極推枰數嬌多下子遲金釵贏取在不放小猧兒¶
　　　　葉戲¶
葉戰南唐戲偏宜在麗娟慧心能合縱好語愛團圓錦¶
賭衝時奪花争散處先漫言情似紙輕薄更堪憐¶
　　　　走馬¶
紫燕来金埓嬌姿捧上鞍花前廻轡易栁下舉鞭難翠¶
<pb:KR4f0018_WYG_015-53b>¶
重愁鬟側紅光怕鐙寛憑誰誇出塞莫作蔡姬看¶
　　　　秋千¶
寒食盈盈侣相將效半仙紅裙栁陌外綵索杏樓邉腰¶
細如奔月身輕欲上天下来垂繡帶曽不動珠鈿¶
　　　　撲蝶¶
蛱蝶從何至雙飛小院深綺羅三月影花草一春心故¶
惹香紈小還過繡户隂輕狂知不那引笑復相尋¶
　　　　教鸚鵡¶
<pb:KR4f0018_WYG_015-54a>¶
翠羽能相伴聰明愛不羣傳茶消寂寞報客致殷勤罵¶
逗檀郎惱呼教小婢聞春來解人意惟有緣朝雲¶
　　　過惺寂上人¶
偶爾維孤艇尋幽過竹房松杉前代老橘柚晩庭香問¶
法攜紅袖探書出錦囊清談能竟日山鳥共禪牀¶
　　　過施子里村居¶
言尋揚子宅步屧過林丘栁色行三徑梅花卧一樓地¶
偏春獨早人静月同幽更有南溪約相迎是白鷗¶
<pb:KR4f0018_WYG_015-54b>¶
　　　朝爽臺¶
山氣當秋霽朝来望獨賖人情澹丘壑天意愛雲霞放¶
眼欲無際曠懐寜有涯王郎信多致拄笏岸烏紗¶
　　　飲江深閣¶
挈榼過芳墅花深户轉扃春非塵客事月在酒家亭破¶
雪山争綠矜風栁漸青醉鄉歡易足莫負草堂靈¶
　　　雨後同士雅季兒小飲月榭共用来字¶
晩霽登重榭臨風酒一杯夕陽髙樹見春色大江來水¶
<pb:KR4f0018_WYG_015-55a>¶
霧依山斂吴雲入楚開不知天際客閒却幾樓臺¶
　　　秦淮夜泛¶
兒子諳遊性呼舟古渡邉栁隂雙槳月花氣一船烟夜¶
覔聞歌地秋當載酒天胡牀思舊事三十二年前¶
　　　扶晨山尊嵎賓来自廣陵小飲桃葉河亭分得¶
　　　　吹字¶
作客長懐逺歡逰少定期月中人忽到江工笛初吹桃¶
葉可憐地菊花宜醉時今宵不同飲幾夜又相思¶
<pb:KR4f0018_WYG_015-55b>¶
　　　不寐¶
孤枕雙眸炯呼燈更倚樓月添千里思霜白五更頭秋¶
醉不得夢夜吟聊免愁依人誠計拙吾道總悠悠¶
　　　水樓小飲徴事因憶仲兒¶
客夜難為夢偏宜濁酒杯破寒孤燭在聼雨一瓶開秋¶
盡花仍淡江空鳥不来呼童檢唐韻坐乆句還裁¶
　　　金陵旅懐¶
鍾陵不可到再到益傷神白下多秋色黄初少舊人世¶
<pb:KR4f0018_WYG_015-56a>¶
清江上淡客况雨中貧為語秦淮栁含烟帶早春¶
　　　題掃葉上人山樓¶
修竹亭前路頻来興不孤萬山分旦暮一閣盡江湖客¶
至攤書巻僧歸入畫圖淹留常竟日幽鳥坐相呼¶
　　　過隠仙道院¶
問法来仙院門開是處幽雲髙雙鶴去地静一麋留有¶
竹皆分徑無山不向樓月中金磬響時聽步虚逰¶
　　　句曲曉行¶
<pb:KR4f0018_WYG_015-56b>¶
夜来初過雨曙色未全分羸馬衝泥出荒雞隔浦聞逺¶
山多受霧寒日不驅雲衰草埋翁仲溪邉認古墳¶
　　　鶴問招集寓齋得秋字¶
作客仍招客多君意氣稠能閒翻為雨得醉即宜秋落¶
落原難合悠悠未足謀賴逢知已在相對且忘憂¶
　　　小亭¶
小亭無四壁秋色滿廻廊落葉和烟痩黄花待酒香雲¶
閒寒自碧樹老晩逾蒼物候原如此何煩宋玉傷¶
<pb:KR4f0018_WYG_015-57a>¶
　¶
　¶
　¶
　¶
　¶
　¶
　¶
　¶
<pb:KR4f0018_WYG_015-57b>¶
　¶
　¶
　¶
　¶
　¶
　¶
　¶
　林蕙堂全集巻十五¶
